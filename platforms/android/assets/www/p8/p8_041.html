<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p8_041</title>
</head>
<body>
<div class="gridContainer">
	<div id="topnav">
		<ul>
        	<li><a href="p8_040.html">&lt;</a></li>
            <li><a class="active" href="index.html">అష్టమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p8_042.html">&gt; </a></li>
           
        </ul>
    </div>
    <div id="content">
   	  <div id="pname">
	 		గొడుగో జన్నిదమో	</div><div id="bav">	బలిచక్రవర్తి తన దానసామర్థ్యానికి తగినట్లు ఇవ్వగలవానికి సంబంధించిన పట్టికను ఏకరువుపెట్టాడు. కానీ పొట్టివడుగు సుకుమారంగా తనకు ఏది కావాలో ఆపట్టికను ఆయన విప్పుతున్నాడు.	</div><div id="poemhead">	మత్తేభం	</div><div id="poem">గొడుగో జన్నిదమో కమండలువొ నాకున్ ముంజియో దండమో,<br>
వడుగేనెక్కడ ? భూములెక్కడ ? కరుల్ వామాక్షులశ్వంబు లె<br>
క్కడ ? నిత్యోచితకర్మమెక్కడ ? మదాకాంక్షామితంబైన మూ<br>
డడుగుల్ మేరయు త్రోవ కిచ్చుటయ బ్రహ్మాండంబు నాపాలికిన్.<br></div>

	<div id="audio">
  		<audio controls>
    		<source src="http://www.bhagavatamanimutyalu.com/app/p8/8-041.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
			మహారాజా! నేను కోరదగినవి చాలా చిన్నవస్తువులు గొడుగో, జన్నిదమో, కమండలువొ, దర్భల మొలత్రాడో, మోదుగదండమో. బ్రహ్మచారినైన నాకు భూములతో, ఏనుగులతో, సుందరాంగులతో, గుఱాలతో పని ఏమున్నదయ్యా! నేను ప్రతిదినము శ్రద్ధతో చేసుకొనే సంధ్యావందనం మొదలైన పనులకు నీవు చెప్పినవి ఏవీ ఉపయోగపడవుకదా ! కాబట్టి నాకోరికకు లోబడి ఉన్న మూడడుగుల నేలను కాదనకుండా ఇవ్వటమే నాపాలిట బ్రహ్మాండం ఇచ్చినట్లు.	 </div> <div id="bavhead"><a href="javascript:showhide('prap')">తాత్పర్యం +/-</a></div><div id="prap">	 గొడుగొ = గొడుగు కాని; జన్నిదమో = జంధ్యము కాని; కమండులువో = కమండలము కాని; నా = నా; కున్ = కు; ముంజియో = మొలత్రాడు కాని; దండమో = యోగదండము కాని; వడుగున్ = బ్రహ్మచారిని; ఏన్ = నేను; ఎక్కడ = ఎక్కడ; భూములు = భూభాగములు; ఎక్కడ = ఎక్కడ; కరుల్ = ఏనుగులు; వామాక్షులు = జవరాండ్రు; అశ్వంబులున్ = గుర్రములు; ఎక్కడ = ఎక్కడ; నిత్యోచిత కర్మము = నిత్య కృత్యములు; ఎక్కడ = ఎక్కడ; మత్ = నా చేత; కాంక్షితంబు = కోరబడినది; ఐన = అయిన; మూడు = మూడు (3); అడుగుల్ = అడుగుల; మేరయ = పాటిది; త్రోవకన్ = కాదనక; ఇచ్చుట = దానము చేయుట; అది = అదే; బ్రహ్మాండంబు = బ్రహ్మాండము; నా = నా; పాలికిన్ = పాలిటికి, మట్టుకు. 	</div>

  </div>
</div>
</body>
</html>

<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p8_012</title>
</head>
<body>
<div class="gridContainer">
	<div id="topnav">
		<ul>
        	<li><a href="p8_011.html">&lt;</a></li>
            <li><a class="active" href="index.html">అష్టమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p8_013.html">&gt; </a></li>
           
        </ul>
    </div>
    <div id="content">
   	  <div id="pname">
		ఎవ్వనిచే జనించు	</div><div id="bav">	గజేంద్రునకు గుండె నిలువటంలేదు. అయినా పూర్వపుణ్యఫలంవలన దివ్యజ్ఞాన సంపద అమృతపు బుగ్గలాగా పొంగుకొనివస్తున్నది. పరమాత్మ చైతన్యం అంతరాంతరాలలో పరవళ్ళు త్రొక్కుతున్నది. దానివలన వెలువడే పలుకులు ఉపనిషత్తులను తలపింపజేస్తున్నాయి.	</div><div id="poemhead">	ఉత్పలమాల	</div><div id="poem">ఎవ్వనిచే జనించు జగ మెవ్వనిలోపల నుండు లీన మై<br>
యెవ్వనియందు డిందు పరమేశ్వరు డెవ్వడు మూలకారణం<br>
బెవ్వ డనాది మధ్య లయు డెవ్వడు సర్వము తాన యైన వా<br>
డెవ్వడు వాని నాత్మభవు నీశ్వరు నే శరణంబు వేడెదన్.<br></div>

	<div id="audio">
  		<audio controls>
    		<source src="http://www.bhagavatamanimutyalu.com/app/p8/8-012.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
   	 	ఈ జగత్తు అంతా ఏపరమాత్మవలన పుట్టినదో, ఎవనిలోపల భద్రంగా వేరుచేయటానికి వీలుకాకుండా ఉంటుందో, చివరకు ఎవనిలో లయమైపోతుందో, ప్రభువులకు కూడా ప్రభువై పాలించే మహాత్ముడు ఎవడో, సర్వమునకు మొట్టమొదటి కారణం ఎవడో, మొదలు, నడుమ, చివర అనే దశలు ఎవనికి ఉండవో, సర్వమూ తానే అయినవాడెవడో అట్టి ఈశ్వరుని, అవసరాన్నిబట్టి తనంతతాను అవతరించి దుష్టశిక్షణ, శిష్టరక్షణ, ధర్మస్థాపన చేసే పరమాత్మను నాకు రక్షకుడై రావలసినదని ప్రార్థిస్తూ ఉంటాను.	 </div> <div id="bavhead"><a href="javascript:showhide('prap')">తాత్పర్యం +/-</a></div><div id="prap">	 ఎవ్వని = ఎవని; చేన్ = వలన; జనించు = పుట్టునో; జగము = విశ్వము; ఎవ్వని = ఎవని; లోపలన్ = అందు; ఉండున్ = ఉండునో; లీనము = కలిసి పోయినది; ఐ = అయ్యి; ఎవ్వని = ఎవని; అందున్ = లోనికి; డిందున్ = లయము ఐపొందునో; పరమేశ్వరుడు = అత్యున్నతమైన ప్రభువు; ఎవ్వడు = ఎవడో; మూల = ప్రధాన; కారణంబు = కారణ భూతుడు; ఎవ్వడు = ఎవడో; అ నాది మధ్య లయుడు = ఆది మ ధ్యాంతములు లేని వాడు; ఎవ్వడు = ఎవడో; సర్వమున్ = అన్నియును; తాన = తనే; ఐన = అయిన; వాడు = వాడు; ఎవ్వడు = ఎవడో; వానిన్ = వానిని; ఆత్మ = నా యొక్క; భవున్ = ప్రభువును; ఈశ్వరున్ = భగవంతుని; నేన్ = నేను; శరణంబు = శరణము; వేడెదన్ = కోరెదను. 	</div>

  </div>
</div>
</body>
</html>

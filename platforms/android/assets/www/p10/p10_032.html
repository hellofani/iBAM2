<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_032</title>
</head>
<body>
<div class="gridContainer">
  <div id="topnav">
  <ul>
      <li><a href="p10_031.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p10_033.html">&gt; </a></li>
    </ul>
  </div>
  <div id="content">
    <div id="pname">
   		సౌవర్ణ కంకణ	</div><div id="bav">	సత్యభామ సర్వేశ్వరుని అనుమతినీ, వింటినీ రెంటినీ అందుకొన్నది. కృష్ణదేవు నకు ఆమె సంరంభం ఆనందసాంద్రస్థితిని కలిగిస్తున్నది. పగవానికి పరమరౌద్రంగా భాసిస్తున్నది. ఇది ఒక విచిత్రమైన రస సమ్మేళనం. అప్పటి ఆ తల్లి విజృంభణను అభివర్ణి స్తున్నారు పోతన కవీంద్రులు.	</div><div id="poemhead">	సీస పద్యం - తేటగీతి	</div><div id="poem">	"సౌవర్ణ కంకణ ఝణఝణ నినదంబు; <br>
శింజినీరవముతోఁ జెలిమి సేయఁ<br>
దాటంక మణిగణ ధగధగ దీప్తులు; <br>
గండమండల రుచుల్ గప్పికొనఁగ<br>
ధవళతరాపాంగ ధళధళ రోచులు; <br>
బాణజాలప్రభాపటలి నణఁప<br>
శరపాత ఘుమఘుమ శబ్దంబు పరిపంథి; <br>
సైనిక కలకల స్వనము లుడుప<br>
వీర శృంగార భయ రౌద్ర విస్మయములు<br>
గలసి భామిని యయ్యెనో కాక యనఁగ<br>
నిషువుఁ దొడుగుట విడుచుట యేయు టెల్ల<br>
నెఱుఁగరాకుండ నని సేసె నిందువదన.<br></div>


    <div id="audio">
      <audio controls>
        <source src="http://www.bhagavatamanimutyalu.com/app/p10/10-032.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		సత్యభామ ముంజేతివలయాల ఝణఝణ నాదం అల్లెత్రాటి గంభీరనాదం తో చెలిమి చేస్తున్నది. కర్ణాభరణాలలోని మణుల ధగధగ కాంతులను చెక్కిలి కాంతులు కప్పివేస్తున్నాయి. మిక్కిలి తెల్లని కడకంటి ధళధళలాడే దీప్తులు బాణాల పంక్తుల ప్రభలను అణచివేస్తున్నాయి. దూసుకొనిపోతున్న బాణాల భూత్కారధ్వను లు పగవాని సైనికుల కల కల ధ్వనులను రూపుమాపుతున్నాయి. వీరము, శృంగారము, భయానకము, రౌద్రము, అద్భుతము అనే అయిదురసాలు ఒక్కటిగానై ఈ భామినిగా అయినాయా అన్నట్లు ఆ హరిసుందరి అలరారుతున్నది. బాణం వింటిలో ఎప్పుడు సంధించిందో, ఎప్పుడు విడిచిందో, ఎప్పుడు కొట్టిందో ఎవరూ గుర్తించలేకపోతున్నారు. ఆ విధంగా ఆ ఇందు వదన యుద్ధక్రీడతో విహరించింది.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	సౌవర్ణ = బంగారు; కంకణ = చేతి కడియములు; ఝణఝణ = ఝణ ఝణ అను; నినదంబు = శబ్దము; శింజనీ = అల్లె తాటి; రవము = చప్పుళ్ళ; తోన్ = తేటి; చెలిమి = స్నేహము; చేయన్ = చేయగా; తాటంక = చెవి దుద్దుల యొక్క; మణి = రత్నముల; గణ = సమూహము యొక్క; ధగధగ = ధగ ధగ మనెడి; దీప్తులు = కాంతులు; గండమండల = చెక్కిటి ప్రదేశము నందలి; రుచుల్ = మెరుపులు; కప్పికొనగ = కప్పి వేయగా; ధవళతర = మిక్కిలి తెల్ల నైన {ధవళము - ధవళతరము - ధవళతమము}; అపాంగ = కడకంటి; ధళధళ = తళ తళ మనెడి; రోచులున్ = కాంతులు; బాణ = అమ్ముల; జాల = సమూహముల యొక్క; ప్రభా = కాంతుల; పటలిన్ = సమూహమును; అణపన్ = అణచగా; శర = బాణములు; పాత = పడెడి; ఘమఘమ = ఘమ ఘమ అనెడి; శబ్దంబున్ = ధ్వని; పరిపంథి = శత్రు పక్షపు; సైనిక = సేనల యొక్క; కలకల = కల కల అనెడి; స్వనమున్ = ధ్వని; ఉడుపన్ = అణచగా. వీర = వీరము; శృంగార = శృంగారము; భయ = భయానకము; రౌద్ర = రౌద్రము; విస్మయములున్ = అద్భుత రసములు; కలిసి = కలిసి పోయి; భామిని = స్త్రీ రూపముగా; అయ్యెనో = అయినదో; కాక = ఏమో; అనగన్ = అన్నట్లుగా; ఇషువున్ = బాణమును; తొడుగుట = సంధించుట; విడుచుట = వదలుట; ఏయుట = సంహరించుట; ఎల్లన్ = అంతయు; ఎఱుగ రాకుండన్ = తెలియ రా కుండగా; అనిన్ = యుద్ధము నందు; చేసెన్ = చేసెను; ఇందువదన = అందగత్తె {ఇందు వదన - చంద్రుని వంటి మోము కలామె, స్త్రీ, సత్యభామ}. 	</div>

  </div>
</div>
</body>
</html>

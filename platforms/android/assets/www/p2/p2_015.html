<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p2_015</title>
</head>
<body>
<div class="gridContainer">
	<div id="topnav">
		<ul>
        	<li><a href="p2_014.html">&lt;</a></li>
            <li><a class="active" href="index.html">ద్వితీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p2_016.html">&gt; </a></li>
           
        </ul>
    </div>
    <div id="content">
   	  <div id="pname">
		హరియందు నాకాశ
   	  </div>
	<div id="bav">
    	శుకయోగీంద్రుడు పరీక్షిన్మహారాజునకు సృష్టితత్త్వాన్నీ, దానికి మూలకారణమైన పరమాత్మతత్త్వాన్నీ ఇలా తెలియజేస్తున్నాడు.
    </div>
	<div id="poemhead">
		సీస పద్యం - తేటగీతి
    </div>
	<div id="poem">
	హరియందు నాకాశ మాకాశమున వాను; <br>
    వనిలంబువలన హుతాశనుండు<br>
    హవ్యవాహనునందు నంబువు లుదకంబు;<br>
    వలన వసుంధర గలిగె, ధాత్రి<br>
    వలన బహుళప్రజావళి యుద్భవంబయ్యె;<br>
    నింతకు మూలమై యెసగునట్టి<br>
    నారాయణుడు చిదానందస్వరూపు కుం;<br>
    డవ్యయు డజరు డనంతు డాఢ్యు<br>
    డాది మధ్యాంతశూన్యు డనాదినిధను<br>
    డతనివలనను సంభూతమైన యట్టి<br>
    సృష్టిహేతుప్రకార మీక్షించి తెలియ<br>
    జాల రెంతటిమునులైన జనవరేణ్య!<br>

    </div>
	<div id="audio">
  		<audio controls>
    		<source src="http://www.bhagavatamanimutyalu.com/app/p2/2-015.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	మహారాజా! మహావిష్ణువునుండి మొట్టమొదట ఆకాశం ఏర్పడింది. దానినుండి వాయువూ, దానినుండి అగ్నీ, దానినుండి నీరూ, దానినుండి భూమీ ఏర్పడ్డాయి. భూమినుండి పెక్కువిధాలైన ప్రాణులగుంపులు పుట్టుకొనివచ్చాయి. ఈ అంతటికీ మూలకారణం నారాయణుడు. నారాయణుడంటే ఉనికీ, జ్ఞానమూ, ఆనందమూ అనే మూడు మహావిషయాలరాశి. ఏవిధమైన మార్పులూ లేకుండా ఒకేతీరున ఉండేవాడు. ప్రాణులకులాగా ఆస్వామికి ముసలితనం ఉండదు. మరణం ఉండదు. అందువలననే ఆయనను అందరూ అన్నివేళలా ధ్యానిస్తూ ఉంటారు. పుట్టటం, ఉండటం, పోవటం అనే వికారాలు అయనకు లేవు. ఈ సృష్టి అంతా అతనివలననే వెలువడింది. దీనితత్త్వం పట్టుకోగలగటం ఎంతటి తపశ్శక్తి కలవారికి కూడా సులభం కాదు.
        </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 హరి = విష్ణువు; అందున్ = అందు; ఆకాశమున్ = ఆకాశము{ఆకాశము – అవకాశమునకు స్థానం}; ఆకాశమునన్ = ఆకాశములో; వాయువు = గాలి {వాయువు - వ్యాపించునది, గాలి}; అనిలంబున్ = గాలి {అనిలము - నిలబడి ఉండనిది, గాలి}; వలనన్ = వలన; హుతాశనుండున్ = అగ్ని {హుతాశనుడు - యజ్ఞములో హుతము చేయుటకు ఆశించు వాడు, అగ్ని}; హవ్యవాహనున్ = అగ్ని {హవ్యవాహనుడు – యజ్ఞ మందలి హవ్యములను (ఆయా) దేవతలకు చేర్చువాడు, అగ్ని}; అందున్ = అందు; అంబువున్ = నీరు; ఉదకంబున్ = నీటి; వలనన్ = వలన; వసుంధర = నేల; కలిగెన్ = కలిగినవి; ధాత్రిన్ = నేల; వలనన్ = వలన; బహు = వివిధ మైన; ప్రజ = జీవుల; ఆవళి = సమూహములు; ఉద్భవంబున్ = పుట్టుట; అయ్యెన్ = జరిగెను; ఇంత = దీనంత; కున్ = కి; మూలము = మూలకారణము; ఐ = అయ్యి; ఎసఁగున్ = అతిశయించును; అట్టి = అటువంటి; నారాయణుండు = నారాయణుడు {నారాయణుడు - నారములందు వసించువాడు, భగవంతుడు}; చిదచిదానంద = సచేతనాచేతన ఆనందముల {చిదచిదానంద స్వరూపకుడు - సచేతన అచేతన ఆనందములు తన స్వరూపమే అయిన వాడు, భగవంతుడు}; స్వరూపకుండు = స్వరూపకుడు; అవ్యయుండు = అవ్యయుడు {అవ్యయుండు - వ్యయము (తరుగు) లేని శాశ్వతుడు, భగవంతుడు}; అజుఁడు = అజుఁడు {అజుడు - జన్మము లేనివాడు, భగవంతుడు}; అనంతుడు = అనంతుడు {అనంతుడు - అంతము లేని శాశ్వతుడు, భగవంతుడు}; ఆఢ్యుఁడు = ఆఢ్యుడు {ఆఢ్యుడు - సకల సంపదలు కలవాడు, భగవంతుడు}; ఆది = ఆది {ఆదిమధ్యాంతశూన్యుడు - మొదలు మధ్య అంతములు లేనివాడు, భగవంతుడు}; మధ్యాంత = మధ్యాంత; శూన్యుండు = శూన్యుడు; అనాది నిధనుఁడు = అనాది నిధనుడు {అనాది నిధనుడు - పుట్టుక చావు లేనివాడు}; అతని = అతని; వలనను = వలన; సంభూతము = పుట్టినది; ఐనన్ = అయినది; అట్టి = అటువంటి; సృష్టిన్ = సృష్టికి; హేతు = కారణములు; ప్రకార = విధానములు; ఈక్షించి = చూసి; తెలియఁన్ = తెలియుటకు; చాలరు = సరిపోరు; ఎంతటి = ఎంతటి; మునులు = మునులు; ఐనన్ = అయినను; జన = జనులకు; వరేణ్య = శ్రేష్టుడ,పరీక్షిత్ మహా రాజ 
</div>

	</div>
</div>
</body>
</html>

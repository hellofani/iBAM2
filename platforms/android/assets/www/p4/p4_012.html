<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p4_012</title>
</head>
<body>
<div class="gridContainer">
	<div id="topnav">
		<ul>
        	<li><a href="p4_011.html">&lt;</a></li>
            <li><a class="active" href="index.html">చతుర్ధ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p4_013.html">&gt; </a></li>
           
        </ul>
    </div>
    <div id="content">
   	  <div id="pname">
		సర్వేశ కల్పాంత
   	  </div>
	<div id="bav">
		ధ్రువుని తపస్సు పంట పండింది. స్వామి సాక్షాత్కరించాడు. ఆనందంతో ఉక్కిరిబిక్కిరి అయిన అతని చెక్కిలిపై నారాయణుడు వేదమయమైనది, నాదమయమైనదీ అయిన శంఖాన్నితాకించినంతనే ధ్రువునివదనం నుండి కమనీయస్తుతి వాక్యాలు వెలువడ్డాయి. అందులోనిది యీ పద్యం.
    </div>
	<div id="poemhead">
		సీసపద్యం - తేటగీతి
    </div>
	<div id="poem">
	సర్వేశ! కల్పాంత సమయంబునందు నీ<br>
    యఖిల ప్రపంచంబు నాహరించి<br>
    అనయంబు శేషసహాయుండవై శేష<br>
    పర్యంకతలమున పవ్వళించి<br>
    యోగనిద్రారతినుండి నాభీసింధు<br>
    జస్వర్ణలోకకంజాతగర్భ<br>
    మందు చతుర్ముఖు నమర పుట్టించుచు<br>
    రుచి నొప్పు బ్రహ్మస్వరూపివైన<br>
    నీకు మ్రొక్కెద అత్యంతనియమ మొప్ప<br>
    భవ్యచారిత్ర! పంకజపత్రనేత్ర!<br>
    చిరశూభాకార! నిత్యలక్ష్మీవిహార<br>
    అవ్యయానంద! గోవింద! హరి! ముకుంద.	  <br>

    </div>
	<div id="audio">
  		<audio controls>
    		<source src="http://www.bhagavatamanimutyalu.com/app/p4/4-012.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	సర్వమునకూ పాలకుడవైన ప్రభూ! గొప్ప చరిత్రగల స్వామీ! పద్మపత్రాలవంటి నేత్రాలుగల సుందరమూర్తీ! నీయందు నిరంతరం శ్రీదేవి విహరిస్తూ ఉంటుంది. సర్వకాలాలలో తరుగువోని ఆనందం నీది. గోవిందా! హరీ! ముక్తిప్రదాతా! నీవు కల్పం ముగిసేసమయంలో ఈ సర్వప్రపంచాన్నీ నీలో కలుపుకుంటావు. ఆదిశేషుడు నీకు సహాయుడు. ఆ శేషశయ్యమీద పవ్వళించి యోగనిద్రలో ఆనందం పొందుతూ ఉంటావు. నీబొడ్డు అనేది ఒకనది. అందులోని బంగారు భవనంనుండి నాలుగుమోముల దేవుడు బ్రహ్మను పుట్టిస్తూ ఉంటావు. నీవు పరబ్రహ్మమవు. అట్టి నీకు గట్టిపట్టుదలతో మ్రొక్కుతూ ఉంటాను.
</div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 సర్వేశ = హరి; కల్పాంత = ప్రళయ; సమయంబున్ = కాలము; అందున్ = లో; ఈ = ఈ; అఖిల = సమస్త మైన; ప్రపంచంబున్ = ప్రపంచమును; ఆహరించి = మింగి; అనయంబున్ = అవశ్యము; శేష = శేషుని; సహాయుండవు = సహాయము కలవాడవు; ఐ = అయ్యి; శేష = శేషుడు అనెడి; పర్యంకతలమునన్ = శయ్యా తల్పము పై; పవ్వళించి = పండుకొని; యోగనిద్రా = యోగనిద్ర; రతిన్ = అనుభవించుటలో; ఉండి = ఉండి; నాభీ = బొడ్డు అనెడి; సింధు = సముద్రమును; జ = పుట్టిన; స్వర్ణ = బంగారు; లోక = విశ్వం అనే; కంజాత = పద్మము యొక్క; గర్భము = గర్భము; అందున్ = లో; చతుర్ముఖున్ = చతుర్ముఖ బ్రహ్మను; అమరన్ = చక్కగ; పుట్టించుచున్ = సృష్టిస్తూ; రుచిన్ = ప్రకాశముతో; ఒప్పు = చక్కగ ఉండెడి; బ్రహ్మ = పరబ్రహ్మ యొక్క; స్వరూపివి = స్వరూపముగ కలవాడవు; ఐన = అయిన; నీకున్ = నీకు; మ్రొక్కెదన్ = నమస్కరించెదను; అత్యంత = మిక్కిలి; నియమము = నియమము; ఒప్పన్ = ఒప్పునట్లు; భవ్యచారిత్ర = హరి; పంకజ పత్ర నేత్ర = హరి; చిర శుభాకార = హరి; నిత్య లక్ష్మీ విహార = హరి; అవ్య యానంద = హరి; గోవింద = హరి; హరి = హరి; ముకుంద = హరి. 
</div>

	</div>
</div>
</body>
</html>

<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p4_007</title>
</head>
<body>
<div class="gridContainer">
	<div id="topnav">
		<ul>
        	<li><a href="p4_006.html">&lt;</a></li>
            <li><a class="active" href="index.html">చతుర్ధ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p4_008.html">&gt; </a></li>
           
        </ul>
    </div>
    <div id="content">
   	  <div id="pname">
		మానిత శ్యామాయమాన
   	  </div>
	<div id="bav">
		ప్రజాపతి అయిన దక్షుడు ఒక గొప్పయజ్ఞం చేస్తున్నాడు. దానిని చూచి ఆనందం పొందటానికి దేవతలు, దేవతా సార్వభౌములూ చాలామంది వచ్చారు. సర్వలోకాలకూ గురువైన శ్రీమన్నారాయణుడు కూడా విచ్చేశాడు. ఆ రాకను వివరిస్తున్న సందర్భంలోనిది ఈ పద్యం.
    </div>
	<div id="poemhead">
		సీసపద్యం - తేటగీతి
    </div>
	<div id="poem">
	మానితశ్యామాయ మానశరీర దీ<br>
    ధితులు నల్దిక్కుల దీటుకొనగ,<br>
    కాంచనమేఖలా కాంతులతోడ, కౌ<br>
    శేయ చేలద్యుతుల్ చెలిమిసేయ<br>
    లక్ష్మీసమాయుక్త లలితపక్షంబున<br>
    వైజయంతీ ప్రభల్ వన్నె సూప<br>
    హాటకరత్న కిరీటకోటిప్రభల్<br>
    బాలార్కరుచులతో మేలమాడ<br>
    లలితనీలాభ్రరుచి కుంతలములు తనర<br>
    ప్రవిమలాత్మీయ దేహజప్రభ సరోజ<br>
    భవభవామరముఖ్యల ప్రభలు మాప<br>
    అఖిలలోకైక గురుడు నారాయణుండు	  <br>

    </div>
	<div id="audio">
  		<audio controls>
    		<source src="http://www.bhagavatamanimutyalu.com/app/p4/4-007.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	మన్నన పొందటానికి వీలైన నీలదేహం కాంతులు నాలుగుదిక్కులకూ వ్యాపిస్తున్నాయి. బంగారు మొలత్రాటి ప్రభలతో పట్టుపీతాంబరం వెలుగులు చెలిమిచేస్తున్నాయి. లక్ష్మీదేవికి ఆటపట్టయిన వక్షఃస్థలంమీద వైజయంతి కాంతులు వెలిగిపోతున్నాయి. రత్నాలు పొదిగిన బంగారు కిరీటపుశోభలు ఉదయిస్తున్న సూర్యుని ప్రభలతో ఆడుకుంటున్నాయి. సుకుమారమైన నల్లనిమేఘం వన్నెలతో స్వామి కేశాలు విరాజిల్లుతున్నాయి. మిక్కిలి నిర్మలమైన ఆ ప్రభువుదేహం నుండి వెలువడే దీప్తి బ్రహ్మ, శివుడు, దేవేంద్రుడు మొదలైనవారి ప్రభలను తక్కువచేస్తున్నది. ఈయీ కాంతిపుంజములతో ప్రకాశిస్తున్న సర్వాలోకాలకూ గురువైన శ్రీమన్నారాయణుడు దక్షయజ్ఞానికి విచ్చేశాడు.
</div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 మానిత = మన్నింప దగు; శ్యామాయమాన = నల్లని దైన; శరీర = దేహ; దీధితులు = కాంతులు; నల్దిక్కులన్ = నాలుగు (4) దిక్కులను {నాలుగు దిక్కులు - 1తూర్పు 2దక్షిణము 3పశ్చిమము 4ఉత్తరము}; దీటుకొనగ = పరచుకొనగ; కాంచన = బంగారపు; మేఖలా = మొలనూలు యొక్క; కాంతుల = ప్రకాశముల; తోడన్ = తోటి; కౌశేయ చేల = పట్టుబట్ట; ద్యుతుల్ = మెరుపులు; = చెలిమి = స్నేహము; చేయన్ = చేస్తుండగ; లక్ష్మీ = లక్ష్మీదేవితో; సమాయుక్త = కూడి ఉన్న; లలిత = అంద మైన; వక్షంబున = వక్ష స్థలమున; వైజయంతీ = వైజయంతిమాల; ప్రభల్ = కాంతులు; వన్నెచూప = ప్రకాశిస్తుండగ; హాటక = బంగారపు; రత్న = రత్నములు తాపిన; కిరీట = కిరీటము యొక్క; కోటి = అతిశయిస్తున్న; ప్రభల్ = కాంతులు; బాల = ఉదయిస్తున్న; అర్క = సూర్యుని; రుచుల = కాంతుల; తోన్ = తో; మేలమాడ = పరిహాసమాడు  తుండగా; లలిత = అందమైన; నీల = నల్లని; అభ్ర = మేఘముల; రుచిన్ = కాంతులతో; కుంతలములు = ముంగురులు; తనరన్ = అతిశయించగా; ప్రవిమల = మిక్కిలి నిర్మల మైన; ఆత్మీయ = తన; దేహజ = శరీరము నుండి జనించు; ప్రభ = కాంతి; సరోజభవ = బ్రహ్మదేవుడు {సరోజభవ - సరోజము (పద్మము) న భవ (జనించిన వాడు), బ్రహ్మదేవుడు}; భవా = శివుడు మొదలగు; అమర = దేవ; ముఖ్యుల = ప్రముఖుల; ప్రభలు = కాంతులు; మాపన్ = తగ్గింపజేయగ; అఖిల లోకైక గురుడు = విష్ణువు {అఖిల లోకైక గురుడు – సమస్త మైన లోకములకు ఒకడే యైన పెద్ద, హరి}; నారయణుండు = విష్ణువు {నారాయణుడు - నారములు (నీటి) యందు వసించువాడు, హరి}. 
</div>

	</div>
</div>
</body>
</html>

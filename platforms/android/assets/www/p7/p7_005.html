<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_005</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_004.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_006.html">&gt; </a></li>
           
        </ul>
    </div>
    <div id="content">
   	  <div id="pname">
		అన్నా కశ్యపపుత్రా	</div><div id="bav">	హిరణ్యకశిపుని కోరికను తీరికగా ఆలకించాడు సృష్టికర్త బ్రహ్మ. అతడు చావుద్వారాలన్నీ మూసివేశాననుకున్నాడు. ఏదో ఒకసందు ఉండకపోదనుకున్నాడు బ్రహ్మ. నెమ్మదితో నీకోరికను తీర్చానన్నాడు. కరుణతో అతనితో ఇలా పలికాడు.	</div><div id="poemhead">	శార్దూలము	</div><div id="poem">	"అన్నా! కశ్యపపుత్ర! దుర్లభము లీ యర్ధంబు లెవ్వారికిన్<br>
మున్నె వ్వారలు కోరరీ వరములన్ మోదించితి న్నీయెడన్<br>
నన్నుం గోరినవెల్ల నిచ్చితి ప్రవీణత్వంబుతో బుద్ధి సం<br>
పన్నత్వంబున నుండుమీ! సుమతివై భద్రైకశీలుండవై"	<br></div>




	<div id="audio">
  		<audio controls>
    		<source src="http://www.bhagavatamanimutyalu.com/app/p7/7-005.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	అన్నా! కశ్యపమహర్షి కుమారా! ఎటువంటివారికైనా ఈ ప్రయోజనాలు పొందనలవికానివి. మునుపు ఎవరూ ఇటువంటి వరాలుకోరలేదు. నేను నీవిషయంలో నిండుసంతోషం పొందాను. నీవు నన్నడిగినవన్నీ ఇచ్చాను. కానీ నీవు బుద్ధిసంపదను నిండుగా పెంచుకొని గొప్పనేర్పుకలవాడవై, మంచి భావనాబలమూ, శుభాలను మాత్రమే సాధించాలి అనే శీలమూ కలవాడవై ఉండు. ఈ విషయంలో ఏమరుపాటు పొందకు.	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">"	 అన్నా = అయ్యా; కశ్యపపుత్రా = హిరణ్యకశిపుడ {కశ్యప పుత్రుడు - కశ్యపుని పుత్రుడు}; దుర్లభములు = పొంద రానివి; ఈ = ఈ; అర్థంబులు = కోరబడినవి; ఎవ్వరికిన్ = ఎవరి కైనను; మున్ను = ఇంతకు పూర్వము; ఎవ్వారలున్ = ఎవరును కూడ; కోరరు = కోర లేదు; ఈ = ఇట్టి; వరములన్ = వరములను; మోదించితిన్ = సంతోషించితిని; నీ = నీ; యెడన్ = అందు; నన్నున్ = నన్ను; కోరినవి = కోరి నట్టివి; ఎల్లన్ = అన్నియును; ఇచ్చితిన్ = ప్రసాదించితిని; ప్రవీణత్వంబు = నేరుపు; తోన్ = తోటి; బుద్ధి = జ్ఞానము యనెడి; సంపన్నత్వంబునన్ = సంపదతో; ఉండుమీ = ఉండుము; సుమతివి = మంచి బుద్ధిగలవాడవు; ఐ = అయ్యి; భద్ర = మంగళ; ఏక = ప్రధాన మైన; శీలుండవు = స్వభావములు గలవాడవు; ఐ = అయ్యి. 	</div>
	</div>
</div>
</body>
</html>

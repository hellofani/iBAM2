<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p12_014</title>
</head>
<body>
<div class="gridContainer">
  <div id="topnav">
  <ul>
      <li><a href="p12_013.html">&lt;</a></li>
      <li><a class="active" href="index.html">ద్వాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p12_015.html">&gt; </a></li>
    </ul>
  </div>
  <div id="content">
    <div id="pname">
		సకలగుణాతీతు సర్వఙ్ఞు	</div><div id="bav">	సూతమహర్షి ఇంకా ఇలా అంటున్నాడు. అనంతకల్యాణగుణుడైన శ్రీకృష్ణ పరమాత్మను సర్వకాలాలలో, అన్ని అవస్థలలో కొనియాడుతూ ఉంటాను అని మనలనందరినీ ఆపనికి ప్రచోదనం చేయడంకోసం ప్రకటిస్తున్నాడు.	</div><div id="poemhead">	సీస పద్యం - తేటగీతి	</div><div id="poem">సకలగుణాతీతు సర్వజ్ఞు సర్వేశు<br>
 నఖిలలోకాధారు, నాదిదేవు,<br>
పరమయాపర సోద్భాసితు త్రిదశాభి<br>
 వందితపాదాబ్జు వనధిశయను,<br>
ఆశ్రితమందారు నాద్యంతశూన్యుని<br>
 వేదాంతవేద్యుని విశ్వమయుని<br>
కౌస్తుభ శ్రీవత్స కమనీయవక్షుని<br>
 శంఖచక్రగదాసిశార్జ్గ ధరుని<br>
శోభనాకారు పీతాంబరాభిరాము<br>
రత్నరాజితమకుట విభ్రాజమాను,<br>
పుండరీకాక్షు మహనీయపుణ్యదేహు<br>
తలతు నుతియింతు దేవకీతనయు నెపుడు<br>	</div>


    <div id="audio">
      <audio controls>
        <source src="https://www.bhagavatamanimutyalu.com/app/p12/12-014.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		శ్రీకృష్ణవాసుదేవుడు సత్వము, రజస్సు, తమస్సు అనే జీవులను సంసారసముద్రంలో ముంచే గుణాలన్నింటెకీ అతీతుడు. సర్వజ్ఞానాలూ కలవాడు. సర్వమునకూ ప్రభువు. అఖిలలోకాలకు ఆధారమైనవాడు. ఆదిదేవుడు. పరమదయ అనే రసంతో ఉజ్వలంగా ప్రకాశించేవాడు. దేవతలందరికీ నమస్కరింపదగిన పాదపద్మాలతో అలరారేవాడు. పాలసముద్రంలో పవ్వళించేస్వామి. ఆశ్రితులకు కల్పవృక్షం అయినవాడు. ఆదిఅంతములు లేనివాడు. వేదాంతములతో మాత్రమే తెలియదగినవాడు. సర్వమూ తాను అయినవాడు. కౌస్తుభమనే అమూల్యమైన మణినీ, శ్రీవత్సమనే పుట్టుమచ్చనూ వక్షస్థలమందు నిలుపుకొనేవాడు. శంఖము, చక్రము, గద, ఖడ్గము, శాంర్జ్గము అనే చాపము అనువానిని ధరించిఉంటాడు. పరమమనోజ్ఞమైన ఆకారము కలవాడు. పచ్చనిపట్టువస్త్రంతో అందాలను చిందించే భగవంతుడు. తెల్లని పద్మములవంటి కన్నులతో విరాజిల్లేవాడు. అవధులు లేని గొప్పతనంగల పుణ్యదేహం కలవాడు. అటువంటి దేవకీతనయుడైన వాసుదేవుణ్ణి నేను నిరంతరమూ స్మరిస్తాను.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	సకల = సర్వ; గుణా = గుణములకు; అతీతున్ = అతీత మైన వానిని; సర్వఙ్ఞున్ = సర్వము తెలిసిన వానిని; సర్వ = సర్వులను; ఈశున్ = నియమించు వానిని; అఖిల = సమస్త మైన; లోక = లోకములకు; ఆధారున్ = ఆధార మైన వానిని; ఆదిదేవున్ = ఆదిదేవుని; పరమ = గొప్ప; దయా = కరుణా; రస = రసముచేత; ఉద్భాసితున్ = మిక్కలి ప్రకాశించు వానిని; త్రిదశ = దేవతలచే; అభివందిత = వందనములు చేయబడెడి; పాద = పాదములు అనెడి; అబ్జున్ = పద్మములు కల వానిని; వనధి = సముద్రమున; శయను = శయనించు వానిని; ఆశ్రిత = ఆశ్రయించిన వారి పాలిటి; మందారున్ = కల్పవృక్షము వంటి వానిని; ఆది = ఆదీ; అంత = అంతము; శూన్యుని = లేని వానిని; వేదాంత = వేద సారములచేత; వేద్యుని = తెలియబడు వానిని; విశ్వ = విశ్వ మంతా; మయుని = నిండి యున్న వానిని; కౌస్తుభ = కౌస్తుభ మణి; శ్రీవత్స = శ్రీవత్స లక్షణము కలిగి; కమనీయ = మనోజ్ఞ మైన; వక్షుని = వక్షస్థలము కల వానిని; శంఖ = శంఖము; చక్ర = చక్రము; గద = గద; అసి = ఖడ్గము; శార్ఙ్గ = శార్ఙ్గము అను ధనుస్సు; ధరుని = ధరించు వానిని; శోభన = మంగళకర మైన; ఆకారున్ = రూపము కల వానిని; పీత = పచ్చని; అంబర = వస్త్రముతో; అభిరామున్ = మనోహర మైన వానిని; రత్న = మణులతో; రాజిత = మెరుస్తున్న; మకుట = కిరీటముతో; విభ్రాజమానున్ = ప్రకాశించు చున్న వానిని; పుండరీకాక్షున్ = పద్మాక్షుని; మహనీయ = మహిమాన్విత మైన; పుణ్య = పుణ్యవంత మైన; దేహున్ = శరీరము కల వానిని; తలంతున్ = స్మరించెదను; నుతియింతున్ = స్తుతించెదను; దేవకీ తనయున్ = శ్రీకృష్ణుని; ఎపుడున్ = ఎల్లప్పుడు. 	</div>

</div>
</body>
</html>

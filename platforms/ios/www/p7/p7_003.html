<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_003</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_002.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_004.html">&gt; </a></li>
           
        </ul>
    </div>
    <div id="content">
   	  <div id="pname">
		కామోత్కంఠత గోపికల్	</div><div id="bav">	నారదుడు ధర్మరాజునకు వేరువేరుభావాలతో శ్రీమహావిష్ణువును ఎలా ఆరాధించాలో దృష్టాంతాలతో వివరిస్తున్నాడు. లోకవ్యవహారంలో మంచిచెడు అనేవి ఉంటాయి. భగవంతునిపరంగా ఏదీ దోషాలతో కూడుకున్నది కాదు. చూడు అంటున్నాడు.	</div><div id="poemhead">	శార్దూలము	</div><div id="poem">	"కామోత్కంఠత గోపికల్, భయమునం గంసుండు, వైరక్రియా<br>
సామగ్రిన్ శిశుపాలముఖ్యనృపతుల్, సంబంధులై వృష్ణులున్,<br>
ప్రేమన్ మీరలు, భక్తి నేము, నిదె చక్రిం గంటి మెట్లైనను<br>
ద్దామధ్యాన గరిష్ఠుడైన హరి చెందన్ వచ్చు ధాత్రీశ్వరా !"	<br></div>


	<div id="audio">
  		<audio controls>
    		<source src="https://www.bhagavatamanimutyalu.com/app/p7/7-003.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	మహారాజా! యుధిష్టిరా! పొంగిపొరలిన కామంతో గోపికలూ, భయంతో కంసుడూ, పగపెట్టుకొని దానికి కావలసిన వస్తువులను కూర్చుకొని శిశుపాలుడు మొదలైనరాజులు, చుట్టరికంతో వృష్ణివంశంవారూ, నెయ్యంతో మీరూ, భక్తితో మేమూ ఇదిగో అద్భుతమైన చక్రంచేత పట్టుకొన్న నారాయణుని కనుగొనగలిగాము. ఉపాయం ఎట్టిదైనా కావలసినది చాలా హెచ్చుస్థాయికి చెందిన ధ్యానం. అది మహోజ్జ్వలంగా ఉంటే శ్రీహరి అటువంటి తనబిడ్డలను అక్కున చేర్చుకుంటాడు.	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">"	 కామ = మన్మథ వికారము యందలి; ఉత్కంఠతన్ = ఆసక్తితో; గోపికల్ = గోపికలు; భయమునన్ = భయముతో; కంసుండు = కంసుడు; వైర = విరోధపు; క్రియన్ = పనుల; సామగ్రిన్ = బలమున; శిశుపాల = శిశుపాలుడు; ముఖ్య = మున్నగు; నృపతుల్ = రాజులు; సంబంధులు = చుట్టరికము గల వారు; ఐ = అయ్యి; వృష్ణులున్ = యాదవులు {వృష్ణులు – వృష్ణ వంశపు యాదవులు}; ప్రేమన్ = ప్రేమతో; మీరలు = మీరు; భక్తిన్ = భక్తితో; ఏమున్ = మేము; ఇదె = ఇదిగో; చక్రిన్ = శ్రీకృష్ణుని; కంటిమి = దర్శించితిమి; ఎట్లు = ఏ విధముగ; ఐనన్ = అయినప్పటికిని; ఉద్దామ = ఉన్నత మైన; ధ్యాన = ధ్యానముచే; గరిష్ఠుడు = శ్రేష్ఠుడు; ఐన = అయిన; హరిన్ = నారాయణుని; చెందన్ = పొంద; వచ్చు = సాధ్యము; ధాత్రీశ్వరా = రాజా {ధాత్రీశ్వరుడు - ధాత్రి (భూమి)కి ఈశ్వరుడు (ప్రభువు), రాజు}. 	</div>



	</div>
</div>
</body>
</html>

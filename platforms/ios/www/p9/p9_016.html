<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p9_016</title>
</head>
<body>
<div class="gridContainer">
	<div id="topnav">
		<ul>
        	<li><a href="p9_015.html">&lt;</a></li>
            <li><a class="active" href="index.html">నవమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p9_017.html">&gt; </a></li>
           
        </ul>
    </div>
    <div id="content">
   	  <div id="pname">
	 		బలువింటన్ గుణటంకృతంబు	</div><div id="bav">	హనుమన్న జానకమ్మ జాడలు గుర్తించి రావణుని గుట్టుమట్టులన్నీ తెలిసికొని లంకను తోకచిచ్చుతో తగులబెట్టి శ్రీరామచంద్రుని దగ్గరకు తిరిగివచ్చాడు. రామలక్ష్మణులు కపిసేనతో సముద్రాన్ని దాటుకొని లంకకు చేరుకున్నాడు. రామరావణ మహాసంగ్రామం లోకభయంకరంగా జరిగింది. చిట్టచివరకు శ్రీరామచంద్రుడు -	</div><div id="poemhead">	మత్తేభం	</div><div id="poem">బలువింటన్ గుణటంకృతంబు నిగుడన్ బ్రహ్మాండ భీమంబుగా<br>
ప్రళయోగ్రానల సన్నిభం బగు మహాబాణంబు సంధించి రా<br>
జలలాముం డగు రాము డేసె ఖర భాషాశ్రావణున్, దేవతా<br>
బల విద్రావణు, వైరిదారజన గర్భస్రావణున్, రావణున్.<br></div>

	<div id="audio">
  		<audio controls>
    		<source src="https://www.bhagavatamanimutyalu.com/app/p9/9-016.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
   	 	తనవిల్లు చాలాగొప్పది. దాని అల్లెత్రాటినుండి రాముడు చేస్తున్న అతిఘోరమైన టంకారాలు బ్రహ్మాండమంతటికీ హడలు పుట్టిస్తున్నాయి. అటువంటి వింటికి ఒక మహాబాణం సంధించాడు. అది ప్రళయకాలంలోని ఉగ్రమైన అగ్నియా అన్నట్లు మంటలు క్రక్కుతున్నది. రాజులందరిలో తలపూవువంటి దాశరథి ఆబాణాన్ని రావణునిమీదికి మహావేగంతో వదలాడు. ఆ రావణుడు కారుకూతలతో దేవతలను కూడా అతలాకుతలం చేసేవాడు. గుంపులుగుంపులుగా తనమీదికి దూకుతూవచ్చే దేవతలను తరిమితరిమికొట్టే సాహసం కలవాడు. అతనిధాటికి పగవారిభార్యలు గర్భస్రావాలతో పరుగులు తీస్తూ ఉండేవారు. అటువంటి రావణునిమీద ఇటువంటి గొప్పబాణాన్ని ప్రయోగించాడు.	 </div> <div id="bavhead"><a href="javascript:showhide('prap')">తాత్పర్యం +/-</a></div><div id="prap">	 బలు = బలమైన; వింటన్ = ధనుస్సునందు; గుణ = నారి; టంకృతమున్ = మీటినశబ్దములు, ధనుష్టంకారములు; నిగుడన్ = చెలరేగగా; బ్రహ్మాండ = అతిమిక్కలి; భీమంబుగా = భీకరముగా; ప్రళయ = ప్రళయకాలపు; ఉగ్ర = భయంకరమైన; అనల = అగ్ని; సన్నిభంబు = వంటిది; అగు = అయిన; మహా = గొప్ప; బాణంబున్ = బాణమును; సంధించి = ఎక్కుపెట్టి; రాజ = రాజులలో; లలాముండు = శ్రేష్ఠుడు; అగు = ఐన; రాముడు = శ్రీరాముడు; ఏసెన్ = ప్రయోగించెను; ఖర = పరుషమైన; భాషా = మాటలను; శ్రావణున్ = వినిపించువానిని; దేవతా = దేవతల; బల = సైన్యమును; విద్రావణున్ = పారదోలువానిని; వైరి = శత్రురాజుల; దారజన = భార్యల; గర్భస్రావణున్ = గర్భస్రావకారణుని; రావణున్ = రావణుని. 	</div>

  </div>
</div>
</body>
</html>

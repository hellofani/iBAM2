<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p4_008</title>
</head>
<body>
<div class="gridContainer">
	<div id="topnav">
		<ul>
        	<li><a href="p4_007.html">&lt;</a></li>
            <li><a class="active" href="index.html">చతుర్ధ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p4_009.html">&gt; </a></li>
           
        </ul>
    </div>
    <div id="content">
   	  <div id="pname">
		దితిసంతాన వినాశసాధన
   	  </div>
	<div id="bav">
		దక్షయజ్ఞం దర్శించటానికి విచ్చేసిన శ్రీమన్నారాయణ స్వామిని బ్రహ్మాదులు చాలా గొప్పగా స్తుతించారు. అందులో దేవేంద్రుడు చేసిన స్తుతి ఈవిధంగా ఉన్నది.
    </div>
	<div id="poemhead">
		మత్తేభం
    </div>
	<div id="poem">
	దితిసంతాన వినాశసాధన సముద్దీప్తాష్ట బాహాసమ<br>
    న్వితమై యోగిమనోనురాగపదమై వెల్గొందునీ దేహమా<br>
    యతమైనట్టి ప్రపంచముం బలెను మిథ్యాభూత ముంగామి శా<br>
    శ్వతముంగా మదిలో తలంతు హరి! దేవా! దైవచూడామణీ.<br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p4/4-008.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	స్వామీ! దేవతాసార్వభౌమా! శ్రీమన్నారాయణా! నీఉఈదేహం ఎనిమిది పెద్దచేతులతో అలరారుతూ ఉన్నది. ఆచేతులు రక్కసిమూకల నాశనానికి సాధనాలై గొప్పకాంతులతో వెలిగిపోతున్నాయి. యోగుల హృదయాల అనురాగానికి తావు అయినది నీదేహం. అతివిశాలమైన ఈ ప్రపంచంలాగా అది అబద్ధమైనది కాదు. అందువలన ఈనీదేహం ఎన్నటికీ నిలిచిఉండేది, ఎన్నటికీ నాశనం పొందనిది అని నేను భావిస్తున్నాను.
</div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 దితి = దితి యొక్క; సంతాన = సంతానమునకు; వినాశ = వినాశనము చేయుటకు; సాధన = సాధనములు, ఆయుధములతో; సమ = చక్కగా; ఉద్దీప్త = ప్రకాశిస్తున్న; అష్ట = ఎనిమిది (8); బాహా = చేతులతో; సమ = చక్కగా; ఆన్వితము = కూడినది; ఐ = అయ్యి; యోగి = యోగుల; మనః = మనసులకు; అనురాగ = కూరిమి; కరము = కలిగించునది; ఐ = అయ్యి; వెల్గొందు = ప్రకాశించెడి; నీ = నీ యొక్క; దేహము = శరీరము; ఆయతము = విస్తారము; ఐనట్టి = అయినట్టి; ప్రపంచమున్ = లోకము; వలెను = వలె; మిథ్యాభూతముం = అసత్య మైనది; కామిన్ = కాపోవుట వలన; శాశ్వతమున్ = శాశ్వత మైనది; కాన్ = అగునట్లు; మది = మనసు; లోన్ = లో; తలంతున్ = భావించెదను; హరి = నారాయణ; దేవా = నారాయణ; దైవ చూడామణీ = నారాయణ {దైవ చూడామణీ - దైవములలో శిరోమణి వంటివాడు, విష్ణువు}. 
</div>

	</div>
</div>
</body>
</html>

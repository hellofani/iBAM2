<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p2_011</title>
</head>
<body>
<div class="gridContainer">
	<div id="topnav">
		<ul>
        	<li><a href="p2_010.html">&lt;</a></li>
            <li><a class="active" href="index.html">ద్వితీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p2_012.html">&gt; </a></li>
           
        </ul>
    </div>
    <div id="content">
   	  <div id="pname">
		పరమాత్ముం డజుఁ
   	  </div>
	<div id="bav">
    	పరమాత్ముని మహిమను నారదునకు బ్రహ్మ తెలియజెప్తున్నాడు. ఆయన దివ్యచరిత్రను భావించి భావించె ఆనందం పొందుతూ ఆ జ్ఞానాన్ని అమృతంలాగా కొనియాడుతూ ఇలా అంటున్నాడు.
    </div>
	<div id="poemhead">
		మత్తేభం
    </div>
	<div id="poem">
	పరమాత్ముం డజు డీజగంబు ప్రతికల్పంబందు కల్పించు తా<br>
    పరిరక్షించును ద్రుంచు నట్టి యనఘున్ బ్రహ్మాత్ము నిత్యున్ జగ<br>
    ద్భరితుం గేవలు నద్వితీయుని విశుద్ధజ్ఞాను సర్వాత్ము నీ<br>
    శ్వరు నాద్య్ంతవిహీను నిర్గుణుని శశ్వన్మూర్తి చింతించెదన్<br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p2/2-011.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	నారదా! ఆయనను పరమాత్ముడు అంటాయి వేదాలు. ఎందుకంటే ఆయన అజుడు. అంటే పుట్టుక లేనివాడు. కానీ ప్రతికల్పంలోనూ ఈ జగత్తును కల్పిస్తూ ఉంటాడు. దానిని కాపాడుతూ ఉంటాడు. కొంతకాలం తరువాత మళ్ళీ తనలో కలిపివేసుకుంటూ ఉంటాడు. ఆయనకు మనకులాగా ఏ పాపాలూ ఉండవు. ఏ కొలతలకూ అందని ఆత్మస్వరూపుడు. జీవులకువలె మరణం ఉండదు కనుక నిత్యుడు. జగములన్నింటను నిండిఉండేవాడు. ఆయనతో పోల్చిచెప్పటానికి ఆయనవంటితత్త్వం మరొకటి ఏదీలేదు. ఆవిధంగా ఆయనను అద్వితీయుడు, కేవలుడు అని వర్ణిస్తాయి వేదాలు. ఆయనది విశుద్ధమైనజ్ఞానం. ఆయన సర్వులకూ, సర్వమునకూ ఆత్మ. ఈశ్వరుడు. ఆయన మొదలు, తుదీలేనివాడు. ఏ గుణాలూ లేనివాడు. ఎల్లప్పుడూ ఉండేవాడు. అట్టి పరమాత్మనుగూర్చి భావిస్తూ ఉంటాను.
        </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	పరమాత్మున్ = భగవంతుడు {పరమాత్మ – పరమ మైన ఆత్మకలవాడు}; అజుఁడు = భగవంతుడు {అజుడు – పుట్టుక లేని వాడు}; జగంబున్ = విశ్వమును; ప్రతి = ప్రతి యొక్క; కల్పంబున్ = కల్పము; అందున్ = అందును; కల్పించున్ = సృష్టించును; తాన్ = తానే; పరిరక్షించున్ = పరిరక్షించును; త్రుంచున్ = నాశనము చేయును; అట్టి = అటువంటి; అనఘున్ = భగవంతుని {అనఘుడు - పాపము లేనివాడు}; బ్రహ్మాత్ము = భగవంతుని {బ్రహ్మాత్మున్ - బ్రహ్మపదార్థమే తా నైన వాడు}; నిత్యున్ = భగవంతుని {నిత్యున్ - శాశ్వతుడు}; జగద్భరితున్ = భగవంతుని {జగద్భరితుడు - విశ్వమును భరించువాడు}; కేవలున్ = భగవంతుని {కేవలుడు – సర్వం సహా కేవలము తానే అయిన వాడు}; అద్వితీయునిన్ = భగవంతుని {అద్వితీయుడు - తనకి సముడు లేదా ఉత్తముడు లేనివాడు}; విశుద్ధజ్ఞానున్ = భగవంతుని {విశుద్ధజ్ఞాను – పరిశుద్ధ మైన జ్ఞానము కలవాడు}; సర్వాత్మున్ = సమస్త లోను నిండి ఉండు వాడు; ఈశ్వరున్ = భగవంతుని; ఆద్యంతవిహీనున్ = భగవంతుని {ఆద్యంతవిహీనుడు - ఆది అంతము ఏ మాత్రము లేని వాడు}; నిర్గుణునిన్ = భగవంతుని {నిర్గుణుడు - గుణములు (మూడును) లేనివాడు}; శశ్వన్మూర్తిన్ = భగవంతుని {శశ్వన్మూర్తి - శశ్వత్ మూర్తి - శాశ్వతమే మూర్తీభవించిన వాడు}; చింతించెదన్ = ధ్యానించెదను. 
</div>

	</div>
</div>
</body>
</html>

<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p12_010</title>
</head>
<body>
<div class="gridContainer">
  <div id="topnav">
  <ul>
      <li><a href="p12_009.html">&lt;</a></li>
      <li><a class="active" href="index.html">ద్వాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p12_011.html">&gt; </a></li>
    </ul>
  </div>
  <div id="content">
    <div id="pname">
		బలభిన్ముఖ్య దిశాధినాథ	</div><div id="bav">	మార్కండేయుడు మహావిష్ణువుతో, అతనిమాయ ఎట్టివారికిని దాటనలవికానిది, తెలియజాలరానిది అని వక్కాణిస్తున్నాడు.	</div><div id="poemhead">	మత్తేభం	</div><div id="poem">బలభిన్ముఖ్య దిశాధినాథవరులున్ ఫాలాక్షబ్రహ్మాదులున్<br>
జలజాతాక్ష పురందరాది సురులుం జర్చించి నీ మాయలం<br>
దెలియన్ లేరట ! నా వశంబె తెలియన్ ? దీనార్తి నిర్మూల ! యు<br>
జ్జ్వల పంకేరుహపత్త్ర లోచన ! గదాచక్రాంబు జాద్యంకితా !<br></div>


    <div id="audio">
      <audio controls>
        <source src="https://www.bhagavatamanimutyalu.com/app/p12/12-010.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		స్వామీ ! నీవు దీనుల ఆర్తిని నామరూపాలు లేకుండా పోగొడతావు. గొప్ప కాంతులతో విలసిల్లే పద్మపు రేకులవంటి కన్నులతో విరాజిల్లుతూ ఉంటావు. నీ చేతులలో గద, చక్రము, పద్మము మొదలైన మహాపదార్థాలు విలసిల్లుతూ ఉంటాయి. అట్టీ ఓ స్వామీ ! దేవేంద్రుడు మొదలైన ఎనిమిది దిక్కులను పరిపాలించే మహాత్ములు, మూడవకన్నుతో విరాజిల్లే శివుడు, నాలుగు ముఖాలతో అలరారే బ్రహ్మదేవుడు, ఇంకా ఈ వరుసలో అధికార స్థానాలలో ఉన్న అయ్యలు ఎంతగా చర్చించినా నీ మాయలను తెలుసుకోలేరట. ఇంక నిన్ను తెలియడం నావశమా !	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	బలభిత్ = ఇంద్రుడు {బల భిత్తు - బలాసురుని ధ్వంసము చేసిన వాడు, ఇంద్రుడు}; ముఖ్య = మున్నగు; దిశాధినాథ = దిక్పాలక; వరులన్ = శ్రేష్ఠులను; ఫాలాక్ష = శివుడు {ఫాలాక్షుడు - ఫాలమున (నుదుట) అక్షుడు (కన్నుగలవాడు), శివుడు}; బ్రహ్మ = బ్రహ్మదేవుడు; ఆదులున్ = మున్నగు వారు; జలజాతాక్ష = శ్రీహరీ {జలజా తాక్షుడు – జలజాతము (పద్మము) వంటి అక్షుడు (కన్నులు గల వాడు), విష్ణువు}; పురందర = దేవేంద్రుడు {పురందరుడు - శత్రు పురములను వ్రక్కలించిన వాడు, దేవేంద్రుడు}; ఆది = మున్నగు; సురలున్ = దేవతలు కూడ; చర్చించి = తరచి చూసినను; నీ = నీ యొక్క; మాయలన్ = మహిమలను; తెలియన్ = తెలిసికొన; లేరు = లేరు; అట = అట; నా = నాకు; వశంబె = సాధ్య మగునా; తెలియన్ = తెలిసికొనుటకు; దీనార్తి నిర్మూల = శ్రీహరీ {దీనార్తి నిర్మూలనుడు - దీనుల ఆర్తిని నిర్మూలించు వాడు, విష్ణువు}; ఉజ్జ్వల తేజో విభ వాతి సన్నుత = శ్రీహరీ {ఉజ్జ్వల తేజో విభ వాతి సన్నుతుడు – ప్రకాశవంత మైన తేజస్సుతో మిక్కిలి స్తుతింపబడు వాడు, విష్ణువు}; గదా చక్రాంబు జా ద్యంకితా = శ్రీహరీ {గదా చక్రాంబు జా ద్యంకితుడు - గద చక్రము పద్మములు అలంకారముగా కల వాడు, విష్ణువు}. 	</div>

</div>
</body>
</html>

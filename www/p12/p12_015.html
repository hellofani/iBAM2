<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p12_015</title>
</head>
<body>
<div class="gridContainer">
  <div id="topnav">
  <ul>
      <li><a href="p12_014.html">&lt;</a></li>
      <li><a class="active" href="index.html">ద్వాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p12_016.html">&gt; </a></li>
    </ul>
  </div>
  <div id="content">
    <div id="pname">
		అని యీ రీతి	</div><div id="bav">	సూతమహర్షి శౌనకాది మహర్షులకు భాగవతమును ఆద్యంతమూ కమనీయంగా చెప్పాడు. అటు తరువాత వారందరూ ఆనందసాగరంలో తేలియాడుతూ తమతమ నివాసములకు వెళ్లిన సంగతిని ఈ పద్యము తెలియజేస్తుంది.	</div><div id="poemhead">	మత్తేభం	</div><div id="poem">అని యీరీతి నుతించి భాగవత మాద్యంతంబు సూతుండు చె<br>
ప్పిన సంతుష్ట మనస్కులై విని మునుల్ ప్రేమంబునం బద్మనా<br>
భుని చిత్తంబున నిల్పి తద్గుణములన్ భూషించుచున్ ధన్యులై<br>
చని రాత్మీయనికేతనంబులకు నుత్సాహంబు వర్ధిల్లగన్.<br></div>

    <div id="audio">
      <audio controls>
        <source src="http://www.bhagavatamanimutyalu.com/app/p12/12-015.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		లోమహర్షణుని పుత్రుడు, సకలపురాణవిజ్ఞానం పుష్కలంగా తనలో నిలుపుకున్నవాడు అయిన సూతమహర్షి ఈవిధంగా భాగవత మహాపురాణాన్ని మొదటినుండి చివరిదాకా పరమానందం కలిగేట్టుగా చెప్పాడు. మహర్షులు మరింత ఆనందసాంద్రస్థితిని పొంది సంతుష్ఠులైనారు. పరమానురాగంతో పద్మనాభుణ్ణి హృదయపద్మాలలో కుదురుకొల్పుకున్నారు. అతని గుణాలను నిరంతరమూ భావిస్తూ ధన్యులై ఉత్సాహం ఊపివేస్తూ ఉండగా తమతమ పర్ణశాలలకు చేరుకున్నారు.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	అని = అని; ఈ = ఈ; రీతిన్ = విధముగ; నుతించి = స్తుతించి; భాగవతమున్ = శ్రీమ ద్భాగవత పురాణము; ఆది = మొదలు నుంచి; అంతంబు = చివరి వరకు (సమస్తము); సూతుండు = సూతుడు; చెప్పిన = చెప్పగా; సంతుష్ట = తృప్తి చెందిన; మనస్కులు = మనస్సులు కల వారు; ఐ = అయ్యి; విని = విని; మునుల్ = మునులు; ప్రేమంబునన్ = ప్రేమతో; పద్మనాభునిన్ = శ్రీమహావిష్ణువును; చిత్తంబునన్ = అంతరంగము నందు; నిల్పి = నిలుపుకొని; తత్ = అతని; గుణములన్ = గుణములను; భూషించుచున్ = కొనియాడుతూ; ధన్యులు = కృతార్థులు; ఐ = అయ్యి; చనిరి = తరలిపోయిరి; ఆత్మీయ = వారి వారి; నికేతనంబుల = నివాసముల; కున్ = కు; ఉత్సాహంబు = ఉత్సాహము; వర్ధిల్లగన్ = ఉప్పొంగుతుండగా. 	</div>
</div>
</body>
</html>

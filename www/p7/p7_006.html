<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_006</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_005.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_007.html">&gt; </a></li>
           
        </ul>
    </div>
    <div id="content">
   	  <div id="pname">
		తనయందు నఖిలభూతములందు	</div><div id="bav">	బ్రహ్మ అనుగ్రహించిన వరాలతో హిరణ్యకశిపుడు కన్నూమిన్నూ కాననివాడయ్యాడు. బ్రహ్మచేసిన హెచ్చరికను అతడు పట్టించుకోలేదు. సర్వలోకాలను అతిక్రూరంగా హింసింపదొడగినాడు. దేవతలందరూ శ్రీమన్నారాయణుని శరణు కోరారు. ఆతడు వారిని ఓదార్చి నేను చూచుకుంటాను అని మాటయిచ్చి పంపించాడు. ఆ సమయంలో హిరణ్యకశిపుడు విచిత్రమైన చరిత్రలు గల నలుగురు కొడుకులు కలిగారు.	</div><div id="poemhead">	సీస పద్యం - తేటగీతి	</div><div id="poem">	"తనయందు నఖిల భూతములందు నొగభంగి<br>
సమహితత్వంబున జరుగువాడు<br>
పెద్దల బొడగన్న భృత్యునికైవడి<br>
చేరి నమశ్కృతుల్ సేయువాడు<br>
కన్నుదోయికి నన్యకాంతలడ్డంబైన<br>
మాతృభావన సేసి మరలువాడు<br>
తల్లిదండ్రుల భంగి ధర్మవత్సలతను<br>
దీనుల గావ చింతించువాడు<br>
సముల యెడ సోదరస్థితి జరుపువాడు<br>
దైవతములందు గురువుల దలచువాడు<br>
లీలలందును బొంకులు లేనివాడు<br>
లలితమర్యాదుడైన ప్రహ్లాదు డధిప!"	<br></div>
	<div id="audio">
  		<audio controls>
    		<source src="http://www.bhagavatamanimutyalu.com/app/p7/7-006.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	రాజా! ఆ ప్రహ్లాదుడు లలితమైన మర్యాదలను పాటించేశీలం కలవాడు. మర్యాదలంటే ప్రవర్తనకు సంబంధించిన పద్ధతులు. వానిలో కొన్నింటిని మనం మెలకువతో పట్టుకోవాలి. అతడు తలయందూ అఖిల ప్రాణులయందూ, వస్తువులయందూ సమము ఉన్నతీరుతో ప్రవర్తిస్తాడు. సమమంటే బ్రహ్మము కదా! విద్యలో, జ్ఞానంలో, వయస్సులో తనకంటె పెద్దవారు కంటపడితే సేవకునిలాగా దగ్గరకు చేరుకొని నమస్కారాలు చేస్తూ ఉంటాడు. అంటే తానొక మహాచక్రవర్తి కుమారుడను అనే అహంకారం అతనిలో మందునకైనా కనబడదు. లోకంలో ఏ స్త్రీ అయినా ఆమెలో అతడు అమ్మనే చూస్తాడు. తినటానికి తిండీ కట్టటానికి గుడ్డాలేని అనాథులైన వ్యక్తులు తారసిల్లినప్పుడు తల్లిదండ్రులు వారిని కాపాడేవిధంలో ఆదుకోవాలని అరాటపడతాడు. తన యీడు బాలకులను తన అన్నదమ్ములే అన్నట్లుగా వ్యవహరిస్తాడు. గురువులను దైవములనుగానే భావిస్తాడు. ఆటపాటలలో పరిహాసానికి కూడా బొంకులులేని వాక్కులశుద్ధి ఉన్నవాడు.	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">"	 తన = తన; అందున్ = ఎడల; అఖిల = ఎల్ల; భూతముల్ = ప్రాణుల; అందున్ = ఎడల; ఒక = ఒకే; భంగిన్ = విధముగ; సమహిత = సమత్వ; తత్వంబునన్ = భావముతో; జరుగు = మెలగు; వాడు = వాడు; పెద్దలన్ = పెద్దలను; పొడగన్న = గమనించినచో; భృత్యుని = సేవకుని; కైవడి = వలె; చేరి = దగ్గరకు వెళ్ళి; నమస్కృతుల్ = నమస్కారములు; చేయు = చేసెడి; వాడు = వాడు; కన్నుదోయి = రెండుకళ్ళ; కిన్ = కి; అన్య = ఇతర; కాంతలు = స్త్రీలు; అడ్డంబు = ఎదురుపడుట; ఐన = జరిగిన; మాతృ = తల్లి యనెడి; భావము = భావము; చేసి = వలన; మరలు = మెలిగెడి; వాడు = వాడు; తల్లిదండ్రుల = తల్లిదండ్రుల; భంగిన్ = వలె; ధర్మ వత్సలతన్ = న్యాయ బుద్ధితో; దీనులన్ = బీదలను; కావన్ = కాపాడుటకు; చింతించు = భావించు; వాడు = వాడు. సఖుల = స్నేహితుల; యెడ = అందు; సోదర = తోడబుట్టిన వాడి; స్థితిన్ = వలె; జరుపు = నడపు; వాడు = వాడు; దైవతములు = దేవుళ్ళు; అంచున్ = అనుచు; గురువులన్ = గురువులను; తలచు = భావించెడి; వాడు = వాడు; లీలలు = ఆటలు; అందును = లో నయినను; బొంకులు = అబద్ధములు; లేని = చెప్పనే చెప్పని; వాడు = వాడు; లలిత = చక్కటి; మర్యాదుడు = మర్యాద గలవాడు; ఐన = అయిన; ప్రహ్లాదుడు = ప్రహ్లాదుడు; అధిప = రాజా. 	</div>

	</div>
</div>
</body>
</html>

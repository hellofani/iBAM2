<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_015</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_014.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_016.html">&gt; </a></li>
           
        </ul>
    </div>
    <div id="content">
   	  <div id="pname">
		సంసారజీమూత సంఘంబు	</div><div id="bav">	మానవుడు మాధవుడు కావాలి. మానవాధముడై దానవుడు కారాదు. దానికి కొన్ని మంచిపనులు చేయాలి. ప్రహ్లాద కుమారుడు తండ్రికి ఆ మంచిపనులను ప్రయోజనాత్మకంగా వివరిస్తున్నాడు.	</div><div id="poemhead">	సీస పద్యం - తేటగీతి	</div><div id="poem">	సంసారజీమూత సంఘంబు విచ్చునే<br>
చక్రిదాస్యప్రభంజనము లేక<br>
తాపత్రయాభీల దావాగ్ను లాఱునే<br>
విష్ణుసేవామృత వృష్టిలేక<br>
సర్వంకషాఘౌఘ జలరాశులింకునే<br>
హరిమనీషా బడబాగ్నిలేక<br>
ఘనవిపద్గాఢాంధకారంబు లణగునే<br>
పద్మాక్షునుతిరవిప్రభలు లేక<br>
నిరుపమాపునరావృత్తి నిష్కళంక<br>
ముక్తినిధి గానవచ్చునే ముఖ్యమైన<br>
శార్జ్గి కోదండ చింతనాంజనము లేక<br>
తామరస గర్భునకు నైన దానవేంద్ర !<br></div>

	<div id="audio">
  		<audio controls>
    		<source src="http://www.bhagavatamanimutyalu.com/app/p7/7-015.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	రాక్షసరాజా! సంసారం ఒక కారుమబ్బుల సముదాయం. అది విచ్చిపోవాలంటే శ్రీమహావిష్ణువునకు దాస్యం చేయాలి. అది ఆమబ్బులపాలిట పెనుగాలి. ప్రతివ్యక్తీ మూడువిధాలైన తాపాలతో – మంటలతో – ఉడికిపోతూ ఉంటాడు. ఆధ్యాత్మికం, ఆధిభౌతికం, ఆధిదైవికం అని ఆతాపాల పేర్లు. అవి దట్టంగా పెరిగిన కారడవులలో పుట్టిన దావాగ్ని వంటివి. అవి ఆరిపోవాలంటే విష్ణుసేవ అనే అమృతవర్షం కురవాలి. పాపాల ప్రోవులున్నాయే అవి అన్నింటికీ రాపిడిపెట్టే జలరాశులవంటివి. అవి ఇంకిపోవాలంటే విష్ణువునందు నెలకొన్నబుద్ధి అనే బడబాగ్ని కావాలి. పట్టనలవికాని ఆపదలనే కాఱుచీకట్లు అణగిపోవాలంటే పద్మాలవంటి కన్నులున్న మాధవుడనే భాస్కరుని ప్రభలు ఉండాలి. మానవుడు అతిముఖ్యంగా తప్పనిసరిగా సాధించి తీరవలసిన గొప్పనిధి ఒక్కటే ఒక్కటి ఉన్నది. దానిని ముక్తి అంటారు. దానికి సాటి అయినది మరొకటిలేదు. కనుగొనాలంటే ఒక గొప్పశక్తిగల కాటుకను ధరించాలి. ఆ కాటుక ఏమిటో తెలుసా! శార్జ్గం అనే వింటిని ధరించి సర్వలోకాలను రక్షిస్తున్న శ్రీహరిని నిరంతరం భావన చేయటమే. ఇది నీకూ నాకూ మాత్రమే కాదు. లోకాలన్నింటినీ సృష్టిచేస్తున్న బ్రహ్మదేవునకు కూడా అదే దిక్కు.	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">"	 సంసార = సంసారము యనెడి; జీమూత = మబ్బుల; సంఘంబు = సమూహము; విచ్చునే = విడిపోవునా ఏమి; చక్రి = నారాయణుని; దాస్య = కైంకర్యము యనెడి; ప్రభంజనము = పెనుగాలి; లేక = లేకుండగ; తాపత్రయ = తాపత్రయములు యనెడి {తాపత్రయము - 1ఆధ్యాత్మికము 2ఆదిభౌతికము 3అధిదైవికము అనెడి బాధలు}; ఆభీల = భయంకర మైన; దావాగ్నులు = కార్చిచ్చులు; ఆఱునే = ఆరి పోవునా ఏమి; విష్ణు = నారాయణుని; సేవా = సేవ యనెడి; అమృత = అమృతపు; వృష్టి = వర్షము; లేక = లేకుండగ; సర్వంకష = ఎల్లెడలను నిండిన; అఘ = పాపముల; ఓఘ = సముదాయము లనెడి; జలరాసులు = సముద్రములు; ఇంకునే = ఇంకి పోవునా ఏమి; హరి = నారాయణుని; మనీషా = ప్రజ్ఞ యనెడి; బడబాగ్ని = బడబాగ్ని; లేక = లేకుండగ; ఘన = గొప్ప; విపత్ = ఆపద లనెడి; గాఢ = చిమ్మ; అంధకారంబుల్ = చీకటులు; అణగునే = నశించునా ఏమి; పద్మాక్షున్ = నారాయణుని {ప ద్మాక్షుడు - పద్మములను పోలెడి అక్షుడు (కన్నులు గల వాడు), విష్ణువు}; నుతి = స్తోత్రము యనెడి; రవి = సూర్యుని; ప్రభలు = కాంతులు; లేక = లేకుండగ; నిరుపమా = సాటి లేని; అపునరావృత్తిన్ = తిరిగిరాని విధమైన; నిష్కళంక = నిర్మల మైన; ముక్తినిధిన్ = మోక్ష పదవిని; కానన్ = చూచుటకు; వచ్చునే = అలవియా ఏమి; ముఖ్యము = ముఖ్యము; ఐన = అయిన; సార్ఙ్గకోదండ = నారాయణుని {సా ర్ఙ్గకోదండుడు - సార్ఙ్గ్యము యనెడి ఖడ్గము కోదండము యనెడి విల్లు మొదలగు ఆయుధములు గల వాడు, విష్ణువు}; చింతన = ధ్యానము యనెడి; అంజనము = కాటుక; లేక = లేకుండగ; తామరసగర్భున = బ్రహ్మదేవుని {తామరస గర్భుడు – పద్మము నందు పుట్టిన వాడు, బ్రహ్మ}; కున్ = కు; ఐనన్ = అయినను; దానవేంద్ర = రాక్షసరాజా. 	</div>

	</div>
</div>
</body>
</html>

<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_007</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_006.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_008.html">&gt; </a></li>
           
        </ul>
    </div>
    <div id="content">
   	  <div id="pname">
		పానీయంబులు	</div><div id="bav">	ప్రహ్లాదునకు ప్రపంచమంతా విష్ణుమయమే, విష్ణువును అన్ని యింద్రియాలతో, మనస్సుతో గమనిస్తూ విశ్వాన్ని స్మృతిపరిధిలోనికి రాకుండా చేసుకోగల మహాజ్ఞాని ఆరాక్షసబాలకుడు. భాగవతం అటువంటి జ్ఞానం మనం అందుకొని ఆచరణలో పెట్టి తరించాలని ఉపదేశించటంకోసం ప్రహ్లాదుని ప్రవృత్తిని పరమోదాత్తంగా ప్రకటిస్తున్నది.	</div><div id="poemhead">	శార్దూలము	</div><div id="poem">	పానీయంబులు ద్రావుచుం గుడుచుచున్ భాషించుచున్ హాసలీ<br>
లానిద్రాదులు చేయుచున్ దిరుగుచున్ లక్షింపుచున్ సంతత<br>
శ్రీనారాయణ్ పాదపద్మయుగళీ చింతామృతాస్వాద సం<br>
ధానుండై మఱచెన్ సురారిసుతుడేతద్విశ్వమున్ భూవరా !<br></div>

	<div id="audio">
  		<audio controls>
    		<source src="http://www.bhagavatamanimutyalu.com/app/p7/7-007.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	జనమేజయమహారాజా! దేవతలపగవాడైన హిరణ్యకశిపుని కడుపుపంట అయిన ప్రహ్లాదుడు నీరూ, పాలూ మొదలైన పానీయాలు త్రాగుతూ, అన్నం తింటూ, ఆయా లోకవ్యవహారానికి సంబంధించిన మాటలు పలుకుతూ, నవ్వులలో, ఆటలలో, నిద్ర మొదలైన తనవశంలో ఉండని దశలలో మెలగుతూ, తిరుగుతూ ప్రపంచాన్ని చూస్తూ కూడా ఎల్లవేళలా శ్రీమన్నారాయణుని పాదపద్మాల జంటను భావించటం అనే అమృతాన్ని జుఱుకోవటమే పనిగా పెట్టుకొని ఈ విశ్వాన్ని మరచిపోతూ ఉండేవాడు.	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">	 పానీయంబులున్ = పానీయములను {పానీయము - పానము (తాగుట)కు అనుకూల మైన ద్రవ పదార్థములు}; త్రావుచున్ = తాగుతూ; కుడుచుచున్ = తినుచు (ఆహా రాదులు); భాషించుచు = మాటలాడుచు; హాస = సంతోషించుట; లీల = ఆటలాడుట; నిద్ర = నిద్రించుట; ఆదులు = మొదలగు వానిని; చేయుచున్ = చేస్తూ; తిరుగుచున్ = తిరుగుతూ; లక్షింపుచున్ = గురి పెట్టి; సంతత = ఎడతెగని; శ్రీనారాయణు = శ్రీహరి యొక్క; పాద = పాదములు యనెడి; పద్మ = పద్మముల; యుగళీ = జంటను; చింత = ధ్యానము యనెడి; అమృత = అమృతమును; ఆస్వాదన్ = ఆస్వాదించుట యందు; సంధానుండు = లగ్న మైన వాడు; ఐ = అయ్యి; మఱచెన్ = మరచి పోయెను; సురారి తనయుడు = ప్రహ్లాదుడు {సురారి తనయుడు - సురారి (రాక్షసు, హిరణ్యకశిపు)ని తనయుడు (పుత్రుడు), ప్రహ్లాదుడు}; ఏతద్విశ్వమున్ = బాహ్యప్రపంచమును; భూవరా = రాజా {భూవరుడు - భూమికి వరుడు (భర్త), రాజు, పరీక్షిత్తు}. 	</div>

	</div>
</div>
</body>
</html>

<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_013</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_012.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_014.html">&gt; </a></li>
           
        </ul>
    </div>
    <div id="content">
   	  <div id="pname">
		కమలాక్షు నర్చించు	</div><div id="bav">	భగవంతుడు మానవులకు కాళ్ళూచేతులూ మొదలైన అంగాలు ఇచ్చినది వానిని శ్రీహరిని సేవించుకోవటానికి మత్రమే. ఆపని చేయకపోతే అవి అవి అనటానికి వీలులేదని ప్రహ్లాదుడు తండ్రికి విస్పష్టంగా వక్కాణిస్తున్నాడు.	</div><div id="poemhead">	సీస పద్యం - తేటగీతి	</div><div id="poem">కమలాక్షు నర్చించు కరములు కరములు<br>
శ్రీనాథు వర్ణించు జిహ్వజిహ్య<br>
సురరక్షకుని చూచు చూడ్కులు చూడ్కులు<br>
శేషశాయికి మ్రొక్కుశిరము శిరము<br>
విష్ణునాకర్ణించు వీనులు వీనులు<br>
మధువైరి తవిలిన మనముమనము<br>
భగవంతు వలగొను పదములు పదములు<br>
పురుషోత్తముని మీది బుద్ధిబుద్ది<br>
దేవదేవుని జింతించు దినము దినము<br>
చక్రహస్తుని ప్రకటించు చదువు చదువు<br>
కుంభినీధవు చెప్పెడి గురుడు గురుడు<br>
తండ్రి! హరి జేరుమనియెడి తండ్రి తండ్రి<br></div>

	<div id="audio">
  		<audio controls>
    		<source src="https://www.bhagavatamanimutyalu.com/app/p7/7-013.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	తండ్రీ! కమలాలవంటి కన్నులున్న ఆస్వామిని పూజించే చేతులే నిజమైన చేతులు. లక్ష్మీపతి అయిన నారాయణుని గుణగణాలను కొనియాడేనాలుకయే నాలుక. దేవతలను కాపాడే ప్రభువును చూచే చూపులే చూపులు. ఆదిశేషుని పాన్పుగా చేసికొన్న వైకుంఠనాథునికి మ్రొక్కే తలయే తల. విష్ణువును గూర్చి వినే శీలంకల చెవులే చెవులు. మధువును మట్టుపెట్టిన మాధవుని అంటిపెట్టుకొని ఉండే మనస్సే మనస్సు. భగవంతునకు ప్రదక్షిణం చేసే పాదాలే పాదాలు. పురుషోత్తమునిపై నిశ్చలంగా నెలకొనిఉన్న బుద్ధియే బుద్ధి. ఆయన దేవులందరకు దేవుడు. అట్టివానిని భావించే దినమే దినము. చక్రం చేతబట్టి దుష్టసంహారం చేసే స్వామిని తెలియజెప్పే చదువే నిజమైన గురువు. ఈ సర్వభూమికీ అధినాయకుడైన మహాప్రభువును బోధించే గురువే గురువు. శ్రద్ధగా వినవయ్యా! హరిని చేరుకో నాయనా అని ఉపదేశం చేసే తండ్రియే తండ్రి.	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">"	 కమలాక్షున్ = నారాయణుని {కమ లాక్షుడు - కమలముల వంటి అక్షుడు (కన్నులు గల వాడు), విష్ణువు}; అర్చించు = పూడించెడి; కరములు = చేతులే; కరములు = చేతులు; శ్రీనాథున్ = నారాయణుని {శ్రీనాథుడు - శ్రీ (లక్ష్మీ దేవికి) నాథుడు (భర్త), విష్ణువు}; వర్ణించు = స్తోత్రము చేసెడి; జిహ్వ = నాలుకే; జిహ్వ = నాలుక; సురరక్షకునిన్ = నారాయణుని {సుర రక్షకుడు - సుర (దేవతలకు) రక్షకుడు, విష్ణువు}; చూచు = చూచెడి; చూడ్కులు = చూపులే; చూడ్కులు = చూపులు; శేషశాయి = నారాయణుని {శేష శాయి - శేష (ఆదిశేషుని)పై శాయి (శయనించు వాడు), విష్ణువు}; కిన్ = కి; మ్రొక్కు = నమస్కరించెడి; శిరము = తలయే; శిరము = తల; విష్ణున్ = నారాయణుని {విష్ణువు – సర్వము నందు వ్యాపించు వాడు, హరి}; ఆకర్ణించు = వినెడి; వీనులు = చెవులే; వీనులు = చెవులు; మధువైరిన్ = నారాయణుని {మధు వైరి - మధు యనెడి రాక్షసుని వైరి (శత్రువు), విష్ణువు}; తవిలిన = లగ్న మైన; మనము = చిత్తమే; మనము = చిత్తము; భగవంతున్ = నారాయణుని; వలగొను = ప్రదక్షిణలు చేసెడి; పదములు = అడుగులే; పదములు = అడుగులు; పురుషోత్తముని = నారాయణుని {పురు షోత్తముడు – పురుషు లందరి లోను ఉత్తముడు, విష్ణువు}; మీది = మీద గల; బుద్ధి = తలపే; బుద్ధి = తలపు; దేవదేవుని = నారాయణుని {దేవ దేవుడు - దేవుళ్ళకే దేవుడు, విష్ణువు}; చింతించు = ధ్యానించు; దినము = రోజే; దినము = రోజు; చక్రహస్తుని = నారాయణుని {చక్ర హస్తుడు - చక్రాయుధము హస్తుడు (చేతిలో గల వాడు), విష్ణువు}; ప్రకటించెడి = తెలియ చెప్పెడి; చదువు = చదువే; చదువు = చదువు; కుంభినీధవున్ = నారాయణుని {కుంభునీ ధవు - కుంభినీ (భూదేవి కి) (వరాహాతారమున) ధవుడు (భర్త), విష్ణువు}; చెప్పెడి = చెప్పెడి; గురుడు = గురువే; గురుడు = గురువు; తండ్రి = తండ్రి; హరిన్ = నారాయణుని; చేరుము = చేరుము; అనియెడి = అనెడి; తండ్రి = తండ్రియే; తండ్రి = తండ్రి. 	</div>

	</div>
</div>
</body>
</html>

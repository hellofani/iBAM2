<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p7_009</title>
</head>
<body>
<div class="gridContainer">
	<div id="topnav">
		<ul>
        	<li><a href="p7_008.html">&lt;</a></li>
            <li><a class="active" href="index.html">సప్తమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p7_010.html">&gt; </a></li>
           
        </ul>
    </div>
    <div id="content">
   	  <div id="pname">
		మందార మకరంద	</div><div id="bav">	కొడుకు పలికిన జ్ఞానపూర్ణమైన వాక్కునకు హిరణ్యకశిపుని తలతిరిగిపోయింది. అయినా కొంత ఓర్పును తెచ్చిపెట్టుకొని రాక్షసప్రవృత్తిని ఉపదేశించటానికి పూనుకున్నాడు. ప్రహ్లాదునకు అదేమీ తలకెక్కలేదు. తనవైఖరిని మొగమాటం లేకుండా కమనీయమైన మాటలతో ఇలా ప్రకటించాడు.	</div><div id="poemhead">	సీస పద్యం - తేటగీతి	</div><div id="poem">	మందారమకరంద మాధుర్యము దేలు<br>
మధుపంబు వోవునే మదనములకు<br>
నిర్మలమందాకినీ వీచికల దూగు<br>
రాయంచ చనునె తరంగిణులకు<br>
లలితరసాల పల్లవ ఖాదియై చొక్కు<br>
కోయిల చేరునే కుటజములకు<br>
పూర్ణేందుచంద్రికా స్ఫురితచకోరకం<br>
బరుగునే సాంద్రనీహారములకు<br>
అంబుజోదరదివ్యపాదరవింద<br>
చింతనామృతపానవిశేషమత్త<br>
చిత్తమేరీతి నితరంబు జేరనేర్చు<br>
వినుతగుణశీల! మాటలు వేయునేల ?<br></div>
	<div id="audio">
  		<audio controls>
    		<source src="http://www.bhagavatamanimutyalu.com/app/p7/7-009.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	తండ్రీ! పదిమంది పరవశించి కొనియాడే గుణాలతో కూడిన శీలం ఉండవలసినవాడవు నీఫు. నీకు వెయ్యిమాటలు చెప్పటం ఎందుకు? ప్రపంచాన్ని పరీక్షించు. మనకంటె నీచస్థాయిని అనుకొనే పశువులు, పక్షులూ కూడా మహావస్తువుల రుచిమరగి నీచపదార్ధాలవైపు కంటిని కూడా త్రిప్పవే. గమనించు. అదిగో తుమ్మెద. మందారపుష్పంలోని తేనె తియ్యదనంలో తేలియాడుతున్నది. ఎవరెంత ప్రయత్నించినా అది ఉమ్మెత్తలను చేరుకుంటుందా ?<br>ఆ రాజహంసను చూడు. నిర్మలమైన గంగానది అలలలో తేలి మైమరచి ఆడుకుంటున్నది. అది సారంలేని ఏరులవైపు పననిస్తుందా? చాలామృదువుగా ఉన్న తీయమామిడిచిగుళ్ళు తింటూ పరవశించిపోతున్న కోకిల కొండమల్లెలకోసం పోతుందా? పున్నమిచందురుని వెన్నెలతో పొంగిపోయే చకోరపక్షి దట్టమైన మంచుదిబ్బలవైపు వెళ్తుందా?<br>అలాగే అన్నిలోకాలను పుట్టించిన బ్రహ్మను పుట్టించిన బొడ్డుతామర గల శ్రీమహావిష్ణువు దివ్యమైన పాదాలనే పద్మాలను భావించటమే అమృతం. అది పుచ్చుకోవటంచేత చాలా ఎక్కువగా మదించిన నాచిత్తం మరొకదానిని ఎలా చేరగలదు?	"</div>
    <div id="bavhead">
     <a href="javascript:showhide('prap')">తాత్పర్యం +/_</a>
    </div>
    <div id="prap">మందార = మందారము యొక్క; మకరంద = పూతేనె యొక్క; మాధుర్యమునన్ = తీయదనము నందు; తేలు = ఓలలాడెడి; మధుపంబు = తుమ్మెద; పోవునే = వెళుతుందా; మదనముల = ఉమ్మెత్త పూల; కున్ = కు; నిర్మల = స్వచ్ఛ మైన; మందాకినీ = గంగానది యొక్క; వీచికలన్ = తరంగము లందు; తూగు = ఊగెడి; రాయంచ = రాజ హంస; చనునె = పోవునా; తరంగిణుల్ = (సాధారణ) ఏరుల; కున్ = కు; లలిత = చక్కటి; రసాల = మామిడి; పల్లవ = చిగుర్లను; ఖాది = తినునది; ఐ = అయ్యుండి; చొక్కు = మై మరచెడి; కోయిల = కోయిల; చేరునే = దగ్గరకు వచ్చునా ఏమి; కుటజముల = కొండమల్లె, కొడిసెచెట్ల; కున్ = కు; పూర్ణేందు = నిండు జాబిల్లి; చంద్రికా = వెన్నల; స్పురిత = స్పందించెడి; చకోరకము = వెన్నెలపులుగు; అరుగునే = వెళ్లునా ఏమి; సాంద్ర = దట్ట మైన; నీహారముల్ = మంచు తెరల; కున్ = కు; అంబుజోదర = నారాయణుని {అంబు జోదరుడు - అంబుజము (పద్మము) ఉదరుడు (పొట్టన గల వాడు), విష్ణువు}; దివ్య = దివ్య మైన; పాద = పాదము లనెడి; అరవింద = పద్మముల; చింతనా = ధ్యానము యనెడి; అమృత = అమృతమును; పాన = తాగు టనే; విశేష = విశిష్టతచే; మత్త = మ త్తెక్కిన; చిత్తము = మనసు; ఏ = ఏ; రీతిన్ = విధముగ; ఇతరంబు = వేరొంటిని; చేరన్ = చేరుటను; నేర్చున్ = చేయ గలదా ఏమి; వినుత = స్తుతింప దగిన; గుణ = సుగుణములు గల; శీల = వర్తన గల వాడ; మాటలు = మాటలు చెప్పుట; వేయున్ = అనేకము; ఏలన్ = ఎందులకు. 	</div>
	</div>
</div>
</body>
</html>

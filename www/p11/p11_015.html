<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p11_015</title>
</head>
<body>
<div class="gridContainer">
  <div id="topnav">
  <ul>
      <li><a href="p11_014.html">&lt;</a></li>
      <li><a class="active" href="index.html">ఏకాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p11_016.html">&gt; </a></li>
    </ul>
  </div>
  <div id="content">
    <div id="pname">
		పరధన పరదార	</div><div id="bav">	భారతంలోని భగవద్గీతవంటిదే భాగవతంలోని ఉద్దవగీత. ఇక్కడ ఉద్దవుడు శిష్యుడు, కృష్ణుడే గురువు, గురువు. ఆ ఉద్దవుడు వాసుదేవుణ్ణి స్వామీ ! మానవుడు మోహలోభాదులను వదలివేసి, జనార్దనుని చేరుకొనే మార్గమేమిటి అని అడిగాడు. దానికి శ్రీకృష్ణుడు సమాధానం చెపుతున్నాడు.	</div><div id="poemhead">	సీస పద్యం - తేటగీతి	</div><div id="poem">పరధన పరదార పరదూషణాదుల<br>
 పరవస్తు చింత దా పరిహరించి<br>
ముదిమిచే రోగము లుదయింప కటమున్న<br>
 తనువు చంచలతను దగులకుండ<br>
బుద్ధిసంచలతచే బొదలక యట మున్న <br>
 శ్లేష్మంబు గళమున జేరకుండ<br>
శక్తియుక్తులు మది సన్నగిల్లక మున్న<br>
 భక్తి భావనచేత ప్రౌఢు డగుచు<br>
దైత్యభంజను దివ్యపాదారవింద<br>
భజన నిజభక్తిభావన ప్రాఙ్జ్ఞడగుచు<br>
అవ్యయానందమును బొందు ననుదినంబు<br>
అతడు కర్మవిముక్తుడౌ అనఘచరిత !<br></div>
    <div id="audio">
      <audio controls>
        <source src="https://www.bhagavatamanimutyalu.com/app/p11/11-015.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		పుణ్యమైన నడవడి గల ఉద్దవా! ఆలకించు. మానవుడు ఇతరుల ధనాలయందు, ఇతరుల స్త్రీలయందు, ఇతరుల దూషణల మీద సాధారణంగా కలిగే ఆశలను అభ్యాసంతో తీసివేయాలి. ముసలితనంలో రోగాలు ఏర్పడతాయి. శరీరం స్థిరంగా ఉండదు. బుద్దికి నిలుకడ ఉండదు. కంఠంలో శ్లేష్మం కమ్ముకొని ఇబ్బందిపెడుతూ ఉంటుంది. దేహశక్తీ, మనస్సు యుక్తీ సన్నగిల్లిపోతాయి. ఈ దురవస్థలు కలుగకముందే భావనలను ఉదాత్తంగా చేసుకొని శ్రీ మహావిష్ణువు దివ్యపాదారవిందాల భజనతో గొప్ప తెలివిని పెంపొందించుకొని ప్రతిక్షణమూ పెరుగుట, తరుగుట, మార్పులను పొందుట అనే వికారాలు లేని ఆనందాన్ని అనుభవించే వ్యక్తి కర్మబంధాలనుండి విడుదల పొందుతాడు.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	పర = ఇతరుల; ధన = ధనమును కోరుట; పర = ఇతరుల; దార = భార్యను కోరుట; పర = ఇతరులను; దూషణ = నిందించుట; ఆదులన్ = మున్ననవానిని; పర = ఇతరుల; వస్తు = వస్తువు లందు; చింతన్ = అపహరించ ఆలోచన; తాన్ = తను; పరిహరించి = వదలి వేసి; ముదిమి = ముసలితనము; చేన్ = చేత; రోగములు = జబ్బులు; ఉదయింపక = పుట్టక; అట మున్న = ముందే; తనువున్ = శరీరమున; చంచలతనున్ = వణుకుట; తగులకుండ = కలుగ ముందే; బుద్ధి = మనస్సు; సంచలతన్ = చెదరుట; చేన్ = చేత; పొదలక = పెరిగిపోవుటకు; అట = అంతకు; మున్న = ముందే; శ్లేష్మంబు = కఫము; గళమునన్ = గొంతులో; చేరకుండ = చేరక ముందే; శక్తి = బలము; యుక్తుల = సామర్థ్యము లందు; మది = బుద్ధి; సన్నగిలక = క్షీణించక; మున్న = ముందే; భక్తి = భక్తితో కూడిన; భావన = ఆలోచనల; చేతన్ = వలన; ప్రౌఢుడు = నైపుణ్యము కల వాడు; అగుచున్ = ఔతు; దైత్యభంజనున్ = నారాయణుని {దైత్య భంజనుడు - రాక్షసులను సంహరించు వాడు, విష్ణువు}; దివ్య = దివ్య మైన; పాద = పాదములు అను; అరవింద = పద్మముల; భజన = పూజించుట; నిజ = తన; భక్తి = భక్తి భావన లందు; ప్రాఙ్ఞుడు = యు క్తాయుక్త విచక్షణుడు; అగుచున్ = ఔతు; అవ్యయ = తరగని; ఆనందమును = ఆనందమును; పొందును = పొందుతాడు; అనుదినంబున్ = ఎల్లప్పుడు; అతడు = అట్టి వాడు; కర్మవిముక్తుడు = మోక్షము పొందిన వాడు; ఔను = అగును; అనఘచరిత్ర = పాప రహిత వర్తనుడా. 	</div>

</div>
</body>
</html>

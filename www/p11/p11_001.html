<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p11_001</title>
</head>
<body>
<div class="gridContainer">
  <div id="topnav">
  <ul>
      <li><a href="index.html">&lt;</a></li>
      <li><a class="active" href="index.html">ఏకాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p11_002.html">&gt; </a></li>
    </ul>
  </div>
  <div id="content">
    <div id="pname">
   		ఘనుని శ్రీకృష్ణునిఁ	</div><div id="bav">	శుక యోగీంద్రుడు పరీక్షిన్మహారాజునకు యాదవులందరూ బ్రాహ్మణ శాపంవల్ల ఒకరినొకరు కొట్టుకొని చనిపోయారని చెప్పాడు. అంతటి మహానుభావులకు బ్రాహ్మణశాపం ఎందుకు కలిగింది అని పరీక్షిత్తు అడుగగా దానిని వివరిస్తూ విశ్వామిత్రుడు మొదలైన మహర్షులు శ్రీకృష్ణుని దర్శించడానికి విచ్చేశారని శుకుడు చెప్పాడు. ఆ సందర్భంలో కృష్ణుని దివ్యవిభూతిని ఇలా వర్ణిస్తున్నాడు -	</div><div id="poemhead">	సీస పద్యం - తేటగీతి	</div><div id="poem">ఘనుని, శ్రీకృష్ణుని, కౌస్తుభాభరణుని, <br>
కర్ణకుంలయుగ్మ ఘనకపోలు,<br>
పుండరీకాక్షు, నంభోధరశ్యాముని, <br>
గలితనానారత్న ఘన కిరీటు,<br>
నాజానుబాహు, నిరర్గళాయుధహస్తు, <br>
శ్రీకరపీతకౌశేయవాసు,<br>
రుక్మిణీనయన సరోజ దివాకరు, <br>
బ్రహ్మాదిసుర సేవ్యపాదపద్ము.<br>
దుష్టనిగ్రహ శిష్టసంతోషకరణు,<br>
కోటి మన్మథలావణ్య కోమలాంగు,<br>
ఆర్తజనరక్షణైక విఖ్యాత చరితు,<br>
కనిరి కరుణాసముద్రుని, ఘనులు మునులు<br></div>

    <div id="audio">
      <audio controls>
        <source src="http://www.bhagavatamanimutyalu.com/app/p11/11-001.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		ఆయన చాలా గొప్పవాడు. కౌస్తుభమనే మణితో విరాజిల్లుతున్నవాడు. గొప్ప తేజస్సులను వెదజల్లుతున్న కర్ణభరణముల జంటతో అతని చెక్కిళ్ళు ప్రకాశిస్తున్నాయి. తెల్లని కాంతులతో విరాజిల్లుతున్న పద్మాలవంటి కన్నులు ఒప్పారుతున్నాయి. నీలిమేఘం వంటి వన్నెతో శోభిల్లుతున్నాడు. పెక్కు విధాలైన రత్నాలు పొదిగిన కిరీటం శిరస్సు మీద వెలుగులు నింపుతున్నది. మోకాళ్ల వరకు వ్యాపించియున్న బాహువులు అందంగా ఒప్పారుతున్నవి. చక్రము, గద, ఖడ్గము మొదలైన ఆయుధాలను ధరించియున్నాడు. ఆ ఆయుధాలకు చొరరాణి తావులు లేవు. శోభతో ఒప్పారుతున్న పట్టుపుట్టాన్ని కట్టుకొని ఉంటాడు. రుక్మిణీదేవి కన్నులనే కమలాలకు సూర్యుడైనవాడు. బ్రహ్మ మొదలైన దేవతలందరూ ఆయన పాదపద్మాలను అర్చించి ఆనందమొందుతూంటారు. కోటి మన్మధుల లావణ్యంతో విరాజిల్లే సుకుమారమైన దేహంగలవాడు. ఆర్త జనులను రక్షించుటయే పరమప్రయోజనమైన విఖ్యాత చరిత్రుడు. అట్టి శ్రీకృష్ణుని, కరుణాసముద్రుని ఘనులైన మునులు దర్శించుకున్నారు.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	ఘనుని = గొప్పవానిని; శ్రీ = మహనీయ మైన; కృష్ణునిన్ = కృష్ణుడుని; కౌస్తుభ = కౌస్తుభ మణిని; ఆభరణునిన్ = ధరించిన వానిని; కర్ణకుండల = చెవి కమ్మల; యుగ్మ = జత(తోప్రకాశించెడి); ఘన = గొప్ప; కపోలున్ = చెంపలు గల వానిని; పుండరీకాక్షున్ = పద్మనయనుని; అంభోధర = మేఘము వలె; శ్యామునిన్ = నల్లని వానిని; కలిత = ధరించిన; నానా = అనేక; రత్న = మణులు పొదిగిన; ఘన = గొప్ప; కిరీటున్ = కిరీటము కలవానిని; ఆజానుబాహు = మంచి పొడగరిని {ఆజాను బాహువు - ఆజాను (మోకాళ్ళ వరకు కల) బాహువు (చేతులు కలవాడు), సుందరుడు}; నిరర్గళ = ఆడ్డు లేని; ఆయుధ = ఆయుధములను; హస్తున్ = ధరించిన వానిని; శ్రీ = లక్ష్మి; వక్షు = వక్షస్థలమున కల వానిని; పీత = పచ్చని; కౌశేయ = పట్టు బట్టలు; వాసున్ = కట్టుకొన్న వానిని; రుక్మిణీ = రుక్మిణీదేవి యొక్క; నయన = కన్ను లను; సరోజ = పద్మములకు {సరోజము - సరస్సున పుట్టినది, పద్మము}; దివాకరున్ = సూర్యుని వంటి వానిని {దివాకరుడు - పగటికి కారణ మైన వాడు, సూర్యుడు}; బ్రహ్మ = బ్రహ్మదేవుడు; ఆది = మున్నగు; సుర = దేవతలచే; సేవ్య = కొలవబడుతున్న; పాద = పాదములు అను; పద్మున్ = పద్మములు కల వాడు; దుష్ట = చెడ్డ వారికి; నిగ్రహ = శిక్షించుట; శిష్ట = మంచి వారికి; సంతోష = సంతోషము; కరణున్ = కలిగించు వానిని; కోటి = కోటి మంది; మన్మథ = మన్మథులతో తులతూగు; లావణ్యున్ = లావణ్యము కల వానిని; కోమల = మృదువైన; అంగు = శరీరము కలవానిని; ఆర్త = ఆర్తు లైన; జన = వారిని; రక్షణ = కాపాడుటలో; ఏక = ముఖ్య మైన; విఖ్యాత = ప్రసిద్ధ మైన; చరితున్ = ప్రవర్తన కల వానిని; కనిరి = చూసిరి; కరుణా = దయకు; సముద్రునిన్ = సముద్రము వంటి వానిని; ఘనులు = గొప్పవారు; మునులు = ఋషులు. 	</div>

  </div>
</div>
</body>
</html>

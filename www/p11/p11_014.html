<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p11_014</title>
</head>
<body>
<div class="gridContainer">
  <div id="topnav">
  <ul>
      <li><a href="p11_013.html">&lt;</a></li>
      <li><a class="active" href="index.html">ఏకాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p11_015.html">&gt; </a></li>
    </ul>
  </div>
  <div id="content">
    <div id="pname">
		నవ వికచ	</div><div id="bav">	ద్రమిళుడు అనే పేరుగల మహాతత్త్వవేత్త విదేహపాలునకు శ్రీమన్నారాయణుని స్తుతించటం పరమదుష్కరమని తెలియజేస్తూ కమనీయ పదజాలంతో పరవశించి పాడుకోవడానికి అనువుగా ఒక పద్యరత్నాన్ని మనకు అందిస్తున్నాడు.	</div><div id="poemhead">	సర్వలఘు సీసము - తేటగీతి	</div><div id="poem">	"నవవికచ సరసిరుహ నయనయుగ ! నిజచరణ;<br>
 గగనచర నది! నిఖిల నిగమవినుత !<br>
జలజసుత కుచకలశ లలితమృగమద రుచిర;<br>
 పరిమళిత నిజహృదయ ! ధరణిభరణ !<br>
ద్రుహిణముఖ సురనికర విహితనుతి కలితగుణ !;<br>
 కటిఘటిత రుచిరచర కనకవసన !<br>
భుజగరిపు వరగమన ! రజితగిరిపతివినుత !;<br>
 సతతజపరత నియమసరణి చరిత !<br>
తిమికమఠకిటినృహరిముదితబలి నిహి,<br>
త పద పరశుధర దశవదన విదళన !<br>
మురదమన కలికలుష సుముదపహరణ !,<br>
కరివరద ! మునివరసుర గరుడవినుత !<br></div>


    <div id="audio">
      <audio controls>
        <source src="https://www.bhagavatamanimutyalu.com/app/p11/11-014.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		అప్పుడప్పుడే వికసించిన తామరపూలవంటి కంటిజంటగల స్వామీ ! పాదాలనుండి జాలువారిన పరమపుణ్య జలాల మందాకినితో సుందరమైన దేవా ! సకల వేదాలవినుతులకు పాత్రమైన పరమాత్మా ! లోకమాత అయిన లక్ష్మీదేవి పాలిండ్లపై పెట్టుకొన్న కస్తూరి వాసనలతో ఘుమఘుమలాడే వక్షఃస్థలంతో అలరారే జగత్పతీ ! భూదేవిని ఉరస్స్థలంలో పెట్టుకొని పట్టుకొన్న కరుణావరుణాలయా ! లోకాలన్నింటినీ సృష్టించే బ్రహ్మ మొదలైన దేవతలందరి సన్నుతులకు యోగ్యమైన గుణసంపదకల దేవదేవా ! నడుమునందు తళుకుబెళుకులతో అలరారుతున్న పచ్చనిపట్టుబట్టతో విరాజిల్లుతున్న విశ్వేశా ! మహాసర్పాల దర్పాన్ని రూపుమాపే ఆదిశేషుణ్ణి వాహనంగా చేసికొని ఆదరించిన దయాసాంద్రా! వెండికొండపై విరాజిల్లే జ్ఞానమూర్తి శివయ్య సోత్రాలకు పాత్రమైన మహాప్రభూ! క్షణమైనా నీ జపాన్ని ఏమరని నియమంగల తాపసుల దారిలో విహరించే జగన్నాయకా! చేపగా, తాబేలుగా, వరాహముగా, నరసింహుడుగా, ఆనందంతో నీ అడుగుతామరను నెత్తికొత్తుకొన్న బలిచక్రవర్తిని పరిరక్షించిన వామనుడుగా, గండ్రగొడ్డలితో దుష్టులను శిక్షించిన పరశురాముడుగా, పదితలల పాడురక్కసుని విదిలించికొట్టిన వీరశేఖరుడు రాముడుగా అవతరించిన మహాత్మా! మురాసురుని మట్టుపెట్టిన ముకుందా! కలికల్మషాల పొంగులను భంగపరచే పరమాత్మా! గజేంద్రునకు వరాలిచ్చిన మహాస్వామీ ! మహర్షుల, దేవతల, గరుడుని స్తోత్రలకు పాత్రమైన పురుషోత్తమా ! నమస్తే ! నమస్తే ! నమస్తే !	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	నవ = కొత్తగా, తాజా; వికచ = వికసించిన; సరసిరుహ = పద్మములవంటి; నయన = కన్నుల; యుగ = జంట కలవాడా; నిజ = తన యొక్క; చరణ = పాదముల; గగనచరనది = దేవగంగ {గగనచరనది – ఆకాశము నందు వర్తించు నది, గంగ}; జనిత = పుట్టించినవాడా; నిగమ = వేదములచే; వినుత = స్తుతింపబడిన వాడా; జలధి సుత = లక్ష్మీదేవి {జలధి సుత - అమృత మథన కాల మందు సముద్రమున పుట్టిన దేవి, లక్ష్మి}; కుచ = వక్షోజము లనెడి; కలశ = కలశము లందిలి; లలిత = మనోజ్ఞ మైన; మృగమద = కస్తూరిచే; రుచిర = చక్కటి; పరిమిళిత = సువాసను గల; నిజ = తన; హృదయ = హృదయము కల వాడా; ధరణి = భూమిని; భరణ = మోసిన వాడా; ద్రుహిణ = బ్రహ్మదేవుడు; ముఖ = మొదలగు; సుర = దేవతల; నికర = సమూహముల; విహిత = చేయబడిన; నుతి = స్తుతించుట; కలిత = కలిగిన; గుణ = గుణములు కలవాడా; కటి = నడుమునకు; ఘటిత = కట్టిన, ధరించిన; రుచిరతర = మిక్కలి ప్రకాశవంత మైన {రుచిరము - రుచిరతరము - రుచిరతమము}; కనక = బంగారు; వసన = చేలము కలవాడా; భుజగరిపు = గరుత్మంతుడు {భుజగ రిపుడు - సర్పములకు శత్రు వైన వాడు, గరుత్మంతుడు}; వర = ఉత్తమ మైన; గమన = వాహనముగా కల వాడా; రజతగిరిపతి = పరమ శివునిచే {రజత గిరి పతి - రజతగిరి (కైలాస పర్వతము) పై నుండు పతి (ప్రభువు), శివుడు}; వినుత = స్తుతింపబడు వాడా; సతత = నిరంతర; వృత = మననంరం చేసే; జప = జపము కలనియమసరణి = నియమ బద్ధ మైన; చరిత = వర్తన కల వాడా; తిమి = మత్యావతారము; కమఠ = కూర్మావతారము; కిటి = వరాహావతారము; నృహరి = నరసింహావతారము లందు; ముదిత= సంతోషించిన వాడ; బలి నిహిత పద = వామనావతారము {బలి నిహితపద - బలిచక్రవర్తిని నిహిత (తొక్కిన) పద (పాదములు కల వాడు), వామనుడు}; పరశుధర = పరశురామావతారము {పరశు ధరుడు - పరశువు (గొడ్డలి)ని ధరించిన వాడు, పరశురాముడు}; దశవదనవిదళన = రామావతారము {దశవదన విదళనుడు - దశవదను (పది తలల వాడు, రావణాసురు)ని విదళన (సంహరించిన వాడు), రాముడు}; మురదమన = కృష్ణావతారము {ముర దమనుడు - మురాసురుని చంపిన వాడు, కృష్ణుడు}; కలి కలుష సుము దపహరణ = కల్క్యవతారము {కలి కలుష సుము దపహరణ - కలియుగమున కలుగు కలుష (పాపములను) సు (మిక్కలి) ముద (సంతోషముతో) అపహరణ (తొలగించు వాడు), కల్కి}; కరి = గజేంద్రుని; వరద = వర మిచ్చిన వాడా; ముని = మునులచేత; నర = మానవులచేత; సుర = దేవతలచేత; గరుడ = గురుడులచేత; వినుత = స్తుతింపబడిన వాడా. 	</div>
</div>
</body>
</html>

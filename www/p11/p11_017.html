<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p11_017</title>
</head>
<body>
<div class="gridContainer">
  <div id="topnav">
  <ul>
      <li><a href="p11_016.html">&lt;</a></li>
      <li><a class="active" href="index.html">ఏకాదశ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="../p12/index.html">&gt; </a></li>
    </ul>
  </div>
  <div id="content">
    <div id="pname">
		నిన్నుఁ జూడని కన్నులు	</div><div id="bav">	శ్రీకృష్ణపరమాత్మ తన అవతార కృత్యాల నన్నింటిని చక్కగా నెరవేర్చుకొని తన నిత్యస్థావరమైన వైకుంఠానికి చేరుకున్నాడు. అతని రథసారథి దారుకుడు సర్వప్రాణుల ప్రాణమయుడైన భగవంతుని ప్రాణరహితమైన దేహాన్ని కనుగొని చేతులు జోడించి దుఃఖంతో ఇలా అంటున్నాడు -	</div><div id="poemhead">	తేటగీతి	</div><div id="poem">నిన్ను చూడని కన్నులు నిష్ఫలములు,<br>
నిన్ను నొడువని జిహ్వ తా నీరసంబు<br>
నిన్ను గానని దినములు నింద్యములగు<br>
గన్నులను జూచి మమ్మును గారవింపు.<br></div>


    <div id="audio">
      <audio controls>
        <source src="https://www.bhagavatamanimutyalu.com/app/p11/11-017.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		స్వామీ ! సర్వజగన్నాథా! నిన్ను చూడని కన్నులు ఉన్నా ఒకటే, లేకపోయినా ఒకటే. నిన్నుగూర్చి పలుకని నాలుక రసహీనమైనది. నిన్ను చూడని దినములు నిందకు యోగ్యమైనవి. ఒక్కమారు కన్నులుతెరచి చూచి మమ్ములను అనుగ్రహించు స్వామీ !	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	నిన్నున్ = నిన్ను; చూడని = చూడలేని; కన్నులు = కళ్ళు; నిష్ఫలములు = పనికి రానివి; నిన్నున్ = నిన్ను; నొడువని = స్తుతించ లేని; జిహ్మ = నాలుక; తాన్ = అది; నీరసంబు = రస హీన మైనది; నిన్నున్ = నిన్ను; కానని = చూడ లేని; దినములు = రోజులు; నింద్యములు = నిందింప దగినవి; అగున్ = అగును; కన్నులను = కళ్ళు ఎత్తి; చూచి = చూసి; మమ్మును = మమ్ములను; గారవింపు = దయ చూడుము.	</div>

</div>
</body>
</html>

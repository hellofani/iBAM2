<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p9_018</title>
</head>
<body>
<div class="gridContainer">
	<div id="topnav">
		<ul>
        	<li><a href="p9_017.html">&lt;</a></li>
            <li><a class="active" href="index.html">నవమ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p9_019.html">&gt; </a></li>
           
        </ul>
    </div>
    <div id="content">
   	  <div id="pname">
	 		వీథులు నున్నఁ	</div><div id="bav">	లోకకల్యాణంకోసం రాక్షససంహారం చేసి శ్రీరామచంద్రుడు సీతామహాసాధ్వితో తిరిగివస్తున్నాడని తెలిసికొన్న అయోధ్యాపురవాసులందరూ ఆనందంతో పొంగిపోతూ స్వాగతసన్నాహాలు చేశారు.	</div><div id="poemhead">	సీస పద్యం - తేటగీతి	</div><div id="poem">	"వీధులు నున్న గావించి తోయంబులు<br>
 చల్లి రంభాస్తంభచయమునిలిపి<br>
పట్టుచీరలు చుట్టి బహుతోరణంబులు<br>
 గలువడంబులు మేలుకట్లుకట్టి<br>
వేదిక లలికించి వివిధరత్నంబుల<br>
 మ్రుగ్గులు పలుచందములుగ బెట్టి<br>
కలయగోడల రామకథ లెల్లవ్రాయించి<br>
 ప్రాసాదమును దేవభవనములును<br>
గోపురంబుల బంగారు కుండ లెత్తి<br>
యెల్ల వాకిండ్ల కానుక లేర్పరించి<br>
జనులు కైసేసి తూర్యఘోషములతోడ<br>
నెదురు నడతెంచి రా రాఘవేంద్రు కడకు.<br></div>

	<div id="audio">
  		<audio controls>
    		<source src="https://www.bhagavatamanimutyalu.com/app/p9/9-018.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
   	 	నగరంలోని బాటలనన్నింటిని ఎగుడు దిగుళ్ళు లేకుండా నున్నగా చేసుకున్నారు. చక్కగా, దుమ్ములేవకుండా నీళ్ళు చల్లారు. బాటలపొడవునా అరటిస్తంభాలు నిలిపారు. పట్టుచీరలు వానికి చుట్టారు. అందమైన తోరణాలను వీధులలో కమనీయంగా కట్టారు. ఇళ్లముందరి అరుగులను అలికి పెక్కురత్నాల పొడులతో పెక్కురకాల మ్రుగ్గులు పెట్టారు. ఇండ్లగోడలమీద రామకథలను వ్రాయించారు. ఎత్తైనమేడలమీదా, దేవాలయాలమీదా, గోపురాలమీదా బంగారుకుండ లెత్తించారు. వీథులలో శ్రీరామచంద్రులవారికి సమర్పించుకోవటానికి కానుకలు సిద్ధంచేసుకొని ఉంచారు. తాము కూడా చక్కగా చూడముచ్చటగా అలంకరించుకున్నారు. నాలుగువిధాలైన వాద్యాల కమ్మనినాదాలు వినవస్తూ ఉండగా శ్రీరామచంద్రులవారిని తోడ్కొని రావటానికి ఎదురుగా బయలుదేరారు.	 </div> <div id="bavhead"><a href="javascript:showhide('prap')">తాత్పర్యం +/-</a></div><div id="prap">	 వీథులున్ = దారులు; చక్కన్ = చక్కగా; కావించి = చేసి; తోయంబులున్ = నీళ్ళు; చల్లి = కళ్ళాపిజల్లి; రంభా = అరటి; స్తంభ = స్తంభముల; చయమున్ = సమూహములను; నిలిపి = నిలబెట్టి; పట్టుజీరలున్ = పట్టుబట్టలు; చుట్టి = కట్టి; బహు = అనేకమైన; తోరణంబులు = తోరణములు; కలువడంబులు = కలువపూలదండలు; మేలుకట్టులున్ = చాందినీలు; కట్టి = కట్టి; వేదికల్ = అరుగులు; అలికించి = అలికించి {అలికి - అలకుట చేసి - మట్టిగచ్చు లను మరల మట్టి పేడలతో (గోడలకు సున్నము వేసినట్లు) మెత్తుట}; వివిధ = రకరకముల; రత్నంబుల = రత్నాల; మ్రుగ్గులున్ = ముగ్గులను; పలు = అనేక; చందంబులుగన్ = విధములైనవి; పెట్టి = వేసి; కలయ = అంతట; గోడల = గోడలపైన; రామ = రాముని; కథలు = కథలు; ఎల్లన్ = సర్వము; వ్రాయించి = వ్రాయించి; ప్రాసాదములన్ = భవనములయొక్క; దేవభవనములను = దేవాలయములయొక్క. 	</div>

  </div>
</div>
</body>
</html>

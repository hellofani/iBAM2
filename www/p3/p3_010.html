<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p3_010</title>
</head>
<body>
<div class="gridContainer">
	<div id="topnav">
		<ul>
        	<li><a href="p3_009.html">&lt;</a></li>
            <li><a class="active" href="index.html">తృతీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p3_011.html">&gt; </a></li>
           
        </ul>
    </div>
    <div id="content">
   	  <div id="pname">
		కటి విరాజిత
   	  </div>
	<div id="bav">
		శ్రీమహావిష్ణువుమూర్తిని అక్షరాలచిత్రపటంలో చక్కగా రూపొందించి మనకు చూపిస్తున్నాడు మహాకవి.
    </div>
	<div id="poemhead">
		సీస పద్యం - తేటగీతి
    </div>
	<div id="poem">
	కటి విరాజితపీతకౌశేయశాటితో<br>
    వితతకాంచీగుణద్యుతి నటింప<br>
    ఆలంబికంఠహారావళి ప్రభలతో<br>
    కాస్తుభరోచులు క్రందుకొనగ<br>
    నిజకాంతిజిత తటిద్ర్వజ కర్ణకుండల<br>
    రుచులు గండద్యుతుల్ ప్రోదిసేయ<br>
    మహనీయ నవరత్నమయ కిరీట ప్రభా<br>
    నిచయంబు దిక్కుల నిండ బర్వ<br>
    వైనతేయాం సవిన్యస్త వామహన్త<br>
    కలితకేయూరవలయ కంకణము లొప్ప<br>
    అన్యకరతల భ్రమణీ కృతానుమోద<br>
    సుందరాకారలీలారవింద మమర
	  <br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p3/3-010.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	నడుముమీద మెరిసిపోతున్న పట్టుపీతాంబరంమీద మొలత్రాడు దీప్తిచిందులు త్రొక్కుతున్నది. చాలా పొడవుగా వ్రేలాడుతున్న హారాలకాంతులను కౌస్తుభమణికాంతులు మించిపోతున్నాయి. తనకాంతులనే మెరపుల గుంపులను జయించిన చెవులకు ఆభరణాలైన కుండలాల కాంతులను చెక్కిళ్ళ వెలుగులు మరింత పెంపొందిస్తున్నాయి. చాలాగొప్పవి అయిన తొమ్మిదిరకాల రత్నాలు పొదిగిన కిరీటం ప్రభలు దిక్కులందంతటా వ్యాపిస్తున్నాయి. విలాసంగా ఆస్వామి తన పాదాలదగ్గర ఉన్న గరుత్మంతుడి బుజంమీద ఎడమచేతిని ఉంచాడు. ఆ చేతికున్న వలయాలు, కంకణాలు, కేయూరాలూ వెలుగులను వెదజల్లుతున్నాయి. రెండవచేతితో ఒక సుందరమైన పద్మాన్ని విలాసంగా త్రిప్పుతూ ప్రకాశిస్తున్నాడు ఆ స్వామి.
      </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
      కటి = మొల ప్రాంతమున; విరాజిత = విరాజిల్లు తున్న; పీత = పచ్చని; కౌశేయ = పట్టు; శాటి = వస్త్రము; తోన్ = తో; వితత = మించు తున్న; కాంచీ గుణ = మొల తాడు; ద్యుతి = ప్రకాశము; నటింపన్ = విరజిమ్ముతుండగా; ఆలంబి = వేలాడే; కంఠ = మెడలోని; హార = హారముల; ఆవళి = వరుసలు యొక్క; ప్రభలన్ = ప్రకాశము; తోన్ = తో; కౌస్తుభ = కౌస్తుభ మణి; రోచులు = కాంతులు; క్రందు కొనగన్ = కమ్ముకొనగా; నిజ = తన; కాంతి = ప్రకాశముచే; జిత = జయింప బడిన; తటిత్ = మెరుపు తీగల; వ్రజ = సమూహములు కల; కర్ణ = చెవి; కుండల = కుండలముల; రుచులు = కాంతి; గండ = చెక్కిళ్ల; ద్యుతుల్ = కాంతులు; ప్రోదిసేయన్ = కలిసి పోగా; మహనీయ = గొప్ప; నవరత్న = నవ రత్నములు {నవ రత్నములు - తొమ్మిది జాతుల మణులు, 1 మౌక్తికము (ముత్యము) 2 పద్మరాగము (కెంపు) 3 వజ్రము 4 ప్రవాళము (పగడము) 5 మరకతము (గరుడ పచ్చ, పచ్చ) 6 నీలము 7 గోమేధికము 8 పుష్యరాగము 9 వైడూర్యము}; మయ = పొదిగిన; కిరీట = కిరీటము యొక్క; ప్రభా = కాంతుల; నిచయంబున్ = సమూహములు; దిక్కులన్ = నలుది క్కులను {నలుదిక్కులు - తూర్ప దక్షిణము పడమర ఉత్తరములు}; నిండ = నిండుగా; పర్వన్ = వ్యాపించగా; వైనతేయ = గరుత్మంతుని {వైనతేయుడు - వినతా దేవి యొక్క పుత్రుడు, గరుత్మంతుడు}; అంస = మూపు పై; విన్యస్త = ఉంచబడిన; వామ = ఎడమ; హస్త = చేతికి; కలిత = ఉన్నట్టి; కేయూర = భుజకీర్తులు; వలయ = మురుగులు; కంకణముల్ = కంకణములు; ఒప్పన్ = ఒప్పి యుండగా; అన్య = ఇంకొక; కరతల = అరచేతిలో; భ్రమణీ కృత = తిప్పుతూ ఉన్నట్టి; అనుమోద = సంతోషముతో కూడిన; సుందర = అందమైన; ఆకార = ఆకారముతో; లీలన్ = లీల కైన; అరవిందము = పద్మము; అమరన్ = అమరి ఉండగా. 
</div>

	</div>
</div>
</body>
</html>

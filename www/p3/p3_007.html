<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p3_007</title>
</head>
<body>
<div class="gridContainer">
	<div id="topnav">
		<ul>
        	<li><a href="p3_006.html">&lt;</a></li>
            <li><a class="active" href="index.html">తృతీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p3_008.html">&gt; </a></li>
           
        </ul>
    </div>
    <div id="content">
   	  <div id="pname">
		చారు పటీర
   	  </div>
	<div id="bav">
		మైత్రేయుడు విదురునకు అనేక తత్త్వవిషయాలను బోధించాడు. అందులో ప్రళయకాలంలో శ్రీమహావిష్ణువు యోగనిద్రలో ఉండేస్థితిని ఈపద్యం అభివర్ణిస్తున్నది.
    </div>
	<div id="poemhead">
ఉత్పలమాల
    </div>
	<div id="poem">
	చారుపటీరహీరఘనసారతుషార మరాళ చంద్రికా<br>
    పూర మృణాళ హార పరిపూర్ణ సుధాకర కాశ మల్లికా<br>
    సారనిభాంగశోభిత భుజంగమతల్పమునందు యోగని<br>
    ద్రారతి చెందియుండు జఠరస్థిత భూర్భువరాది లోకుడై	  <br>

    </div>
	<div id="audio">
  		<audio controls>
    		<source src="http://www.bhagavatamanimutyalu.com/app/p3/3-007.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	విదురా! శ్రీహరి ప్రళయ సమయంలో మహాసముద్రంలో శేషశయ్యమీద పవ్వళించి యోగనిద్రలో హాయిగా ఉంటాడు. ఆ శేషుడు ఎంత తెల్ల చల్లగా ఉంటాడో చెబుతాను. విను. మంచిగందంలాగా, వజ్రంలాగా, కర్పూరంలాగా, మంచుతుంపురులలాగా, హంసలాగా, వెన్నెలలాగా, తామరతూడులలాగా, ముత్యాలహారంలాగా, నిండుచందురునిలాగా, రెల్లుపూవులలాగా, మల్లెపూవులలాగా ఉంటాడు. అలా తెల్లని కాంతులను విరజిమ్ముతున్న ఆదిశేషుణ్ణి పానుపుగా చేసికొని పవ్వళించి ఉన్నాడు. ఆయన కడుపులో భూలోకం, భువర్లోకం, స్వర్లోకం మొదలైన లోకాలన్నీ చల్లగా ఉన్నాయి.
      </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
      చారు = చక్కటి; పటీర = చందనము, మంచిగంధము; హీర = వజ్రము; ఘనసార = కర్పూరము; తుషార = మంచు బిందువులు; మరాళ = హంస; చంద్రికాపూర = నిండు వెన్నెల; మృణాళ = తామర తూడు; హార = ముత్యాల హారము; పరిపూర్ణ = నిండుపున్నమి నాటి; సుధాకర = చంద్రుడు; కాశ = రెల్లు పువ్వు; మల్లికా = మల్లెపూల; సార = సారము; నిభ = సాటి రాగల; అంగ = శరీరముతో; శోభిత = శోభించు చున్న; భుజంగమ = పెద్ద సర్పము అను (ఆదిశేషుడు); తల్పమున్ = పాన్పు; అందున్ = పైన; యోగ నిద్రా = యోగనిద్ర యందు; రతిన్ = ఆసక్తిని; చెంది = పొంది; ఉండున్ = ఉండును; జఠర = ఉదరమున; స్థిత = ఉన్నట్టి; భూర్భువ రాది లోకుండు = ముల్లోకములును ధరించిన వాడు {భూర్భువరాది - భూ భువర్ సువర్ లోకములు మూడు}; ఐ = అయ్యి; 
</div>

	</div>
</div>
</body>
</html>

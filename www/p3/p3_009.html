<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p3_009</title>
</head>
<body>
<div class="gridContainer">
	<div id="topnav">
		<ul>
        	<li><a href="p3_008.html">&lt;</a></li>
            <li><a class="active" href="index.html">తృతీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p3_010.html">&gt; </a></li>
           
        </ul>
    </div>
    <div id="content">
   	  <div id="pname">
		నిఖిల మునీంద్ర
   	  </div>
	<div id="bav">
		వైకుంఠంలో శేషశయ్యమీద పవ్వళించియున్న శ్రీమహావిష్ణువును మన కన్నులకు కట్టేవిధంగా వర్ణిస్తున్నాడు పోతన మహాకవి.
    </div>
	<div id="poemhead">
		సీస పద్యం - తేటగీతి
    </div>
	<div id="poem">
	నిఖిలమునీంద్ర వర్ణిత సస్మిత ప్ర స<br>
    న్నాన నాంబుజముచే నలరువాడు<br>
    విశ్రుతస్నేహార్ధ్రవీక్షణ నిజభక్త<br>
    జనగుహాశఁయుడన దనరువాడు<br>
    మానిత శ్యామాయ మానవక్షమున నం<br>
    చితవైజయంతి రాజిల్లువాడు<br>
    నతజనావనకృపామృతతరంగితములై<br>
    భాసిల్లులోచనాబ్జములవాడు<br>
    అఖిల యోగీంద్ర జనసేవ్యుడైనవాడు<br>
    సాధుజనముల రక్షింపజాలువాడు<br>
    భువనచూడా విభూషయై భూరిమహిమ<br>
    మించు వైకుంఠపురము భూషించువాడు. <br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p3/3-009.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	వైకుంఠంలో ఉన్న శ్రీమహావిష్ణువు గొప్పమునులందరూ వర్ణించే చిరునవ్వుతో కూడిన ప్రసన్నమైన పద్మంవంటి మోముతో అలరారుతున్నారు. ప్రసిద్ధమైన చెలిమితో చెమ్మగిల్లిన కన్నులు ఉన్న తన భక్తజనులకు గుహవలె రక్షణ కల్పించే హృదయం కలవాడా అన్నట్లు ఉన్నాడు. ఆ దేహకాంతి చూడముచ్చటగా ఉంటుంది. అటువంటి దేహంలోని రొమ్ముభాగంలో కాంతులను విరజిమ్ముతున్న వైజయంతి అనే పూలమాల విరాజిల్లుతున్నది. తనకు మ్రొక్కులు చెల్లించే జనులను కాపాడేదయ అనే అమ్రుతం అలలుఅలలుగా పైకి ఉబుకుతున్నదా అన్నట్లున్న పద్మాలవంటి కన్నులతో ప్రకాశిస్తున్నాడు. యోగివర్యులందరూ ఆయనను సేవించుకుంటూ అన్నివైపులా కూర్చున్నారు. ఆ వైకుంఠపురం భూమికంతటికీ ఒకగొప్ప అలంకారం అనుకుంటే దానికి అలంకారంగా వెలిగిపోతూ ఉన్న మహనీయుడు ఆయన.
      </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
       నిఖిల = సమస్తమైన; ముని = మునులలో; ఇంద్ర = శ్రేష్టుల చేత; వర్ణిత = కీర్తింప బడు; సస్మిత = చిరునవ్వుతో కూడిన; ప్రసన్న = ప్రసన్న మైన; ఆనన = మోము అనెడి; అంబుజము = పద్మము; చేన్ = చేత; అలరు వాడు = ఒప్పు వాడు; విశ్రుత = ప్రసిద్ది కెక్కిన; స్నేహ = ప్రేమతో; ఆర్ద్ర = చెమ్మగిలిన; వీక్షణ = కన్నులు కల; నిజ = తన; భక్త = భక్తు లైన; జన = జనుల; గుహా = హృదయము లందు; శయుడు = నివసించు వాడు; అనన్ = అనగా; తనరు వాడు = అతిశయించు వాడు; మానిత = గౌరవింప బడిన; శ్యామాయమాన = నల్లని విశాల మైన; వక్షమునన్ = వక్ష స్థలమున; అంచిత = అలంకరింప బడిన; వైజయంతి = వైజయంతి అను మాలచేత; రాజిల్లు వాడు = విరాజిల్లు వాడు; నత = స్తుతిస్తున్న; జన = జనులను; అవన = రక్షించు నట్టి; కృపా = దయ అను; అమృత = అమృతంతో; తరంగితములు = తొణుకు చున్నవి; ఐ = అయ్యి; భాసిల్లు = ప్రకాశించు; లోచన = కన్నులు అను; అబ్జముల వాడున్ = పద్మములు కల వాడును; అఖిల = సమస్త మైన; యోగి = యోగులలో; ఇంద్ర = ఉత్తము లైన; జన = వారిచే; సేవ్యుండు = సేవింపబడు వాడు; ఐన = అయిన; వాడు = వాడు; సాధు = మంచి; జనములన్ = వారిని; రక్షింపన్ = రక్షించుటకు; చాలువాడు = సమర్థుడు; భువన = సకల భువనములకు; చూడావిభూష = శిరోమణి అను ఆభరణము వంటి; భూరి = గొప్ప; మహిమన్ = మహిమతో; మించి = అతిశయించి; వైకుంఠ = వైకుంఠము అను; పురమున్ = పురమున; భూషించు వాడు = ఆభరణము వంటివా డు. 
</div>

	</div>
</div>
</body>
</html>

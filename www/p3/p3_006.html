<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p3_006</title>
</head>
<body>
<div class="gridContainer">
	<div id="topnav">
		<ul>
        	<li><a href="p3_005.html">&lt;</a></li>
            <li><a class="active" href="index.html">తృతీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p3_007.html">&gt; </a></li>
           
        </ul>
    </div>
    <div id="content">
   	  <div id="pname">
		కనియెం దాపస పుంగవుం
   	  </div>
	<div id="bav">
		పరమాత్మ అయిన శ్రీకృష్ణుడు తన అవతారాన్ని చాలించిన సందర్భంలోని వింతలను వివరిస్తున్న ఘట్టం. శ్రీకృష్ణుడు సరస్వతీ నదీతీరంలో ఒకచెట్టు మొదట కూర్చున్నాడు. ఉద్ధవుణ్ణి బదరీవనానికి పొమ్మన్నాడు. కానీ అతడు పోలేక అతనినే అనుసరించాడు. అలా ఉండగా మహాభాగవతుడైన మైత్రేయ మహర్షి శ్రీకృష్ణ దర్శనభాగ్యాన్ని పొందటాన్ని ఈపద్యం మనకు తెలియజేస్తున్నది.
    </div>
	<div id="poemhead">
		మత్తేభం
    </div>
	<div id="poem">
	కనియెం దాపసపుంగవుండఖిలలోకఖ్యాతవర్ధిష్ణు, శో<br>
    భనభాస్వత్పరిపూర్ణ యౌవనకళాభ్రాజిష్ణు, యోగీంద్ర హృ<br>
    ద్వనజాతైక చరిష్ణు, కౌస్తుభముఖోద్య ద్భూషణాలం కరి<br>
    ష్ణు నిలింపాహితజిష్ణు విష్ణుప్రభవిష్ణుం కృష్ణు రోచిష్ణునిన్.
	  <br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p3/3-006.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	తాపసులలో తలమానికం అనదగిన మైత్రేయుడు శ్రీకృష్ణవాసుదేవుని దర్శించుకున్నాడు. ఆ మహాత్ముడు లోకాలన్నింటికీ బాగా తెలిసిన ఔన్నత్యం కలవాడు. గొప్పగా ప్రకాశించే నిండైన యౌవనపు కళతో విరాజిల్లుతున్నాడు. మహాయోగుల హృదయాలనే కమలాలలో మాత్రమే సంచరించే శీలం కలవాడు. కౌస్తుభమూ మొదలైన దివ్యములైన భూషణాలతో అలరారుతున్నవాడు. విష్ణుమూర్తి. రక్కసులను ముక్కలు ముక్కలుగా నరికిప్రోగులుపెట్టే శీలం కలవాడు. అంతటా వ్యాపించి ఉండేవాడు. సర్వకార్యాలనూ చక్కగా చేసే సామర్థ్యం కలవాడు. గొప్పదేహకాంతిత్ విరాజిల్లేవాడు.
      </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
      కనియెన్ = దర్శించెను; తాపస పుంగవుడు = మైత్రేయుడు {తాపస పుంగవుడు - తాపసులలో శ్రేష్టుడు, మైత్రేయుడు}; అఖిల లోక ఖ్యాత వర్థిష్ణున్ = కృష్ణుని {అఖిలలోకఖ్యాతవర్థిష్ణుడు - సమస్త లోకస్థులచే కీర్తింపబడి అతిశయించు శీలము కల వాడు, విష్ణువు}; శోభన భాస్వ త్పరిపూర్ణ యౌవన కళా భ్రాజిష్ణు = కృష్ణుని {శోభన భాస్వ త్పరిపూర్ణ యౌవన కళా భ్రాజిష్ణుడు – శుభకర మై ప్రకాశిస్తున్న నిండు జవ్వనము యొక్క శోభచే ప్రకాశించు వాడు, విష్ణువు}; యోగీంద్ర హృ ద్వనజాతైక చరిష్ణు = కృష్ణుని {యోగీంద్ర హృ ద్వనజా తైక చరిష్ణు – యోగులలో శ్రేష్టులైన వారి హృదయ పద్మము లందు ఒకడై చరించు వాడు}; కౌస్తుభ ముఖోద్య ద్భూష ణాలంకరిష్ణు = కృష్ణుని {కౌస్తుభ ముఖోద్య ద్భూష ణాలంకరిష్ణుడు - కౌస్తుభము మొదలగు ముఖ్య మైన మిక్కిలి ప్రకాశిస్తున్న భూషణములచే అలంకరిం పబడిన వాడు}; నిలిం పాహిత జిష్ణు = కృష్ణుని {నిలిం పాహిత జిష్ణు - నిలంప (దేవతల)కు అహిత (శత్రువులు) అగు రాక్షసులను జయించు శీలము కలవాడు, విష్ణువు}; విష్ణున్ = కృష్ణుని {విష్ణువు - ప్రకాశించువాడు, హరి}; ప్రభవిష్ణున్ = కృష్ణుని {ప్రభవిష్ణుడు - సృష్టిగా పుట్టుకు వచ్చే స్వభావము కల వాడు, విష్ణువు}; కృష్ణున్ = కృష్ణుని {కృష్ణుడు – నల్లని వాడు}; రోచిష్ణున్ = కృష్ణుని {రోచిష్ణుడు - ప్రకాశించు స్వభావము కల వాడు}; 
</div>

	</div>
</div>
</body>
</html>

<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p4_001</title>
</head>
<body>
<div class="gridContainer">
	<div id="topnav">
		<ul>
        	<li><a href="index.html">&lt;</a></li>
            <li><a class="active" href="index.html">చతుర్ధ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p4_002.html">&gt; </a></li>
           
        </ul>
    </div>
    <div id="content">
   	  <div id="pname">
		నెలకొని ధర్మపాలన
   	  </div>
	<div id="bav">
		మైత్రేయమహర్షి విదురునకు అనేక పురాణవిషయాలను ఉపదేశించాడు. వరుసలో దక్షప్రజాపతి కథ వచ్చింది. దక్షుడు సరియైన జ్ఞానంలేక పరమశివునితో పగపెట్టుకున్నాడు. తనబిడ్డను, ఆమె భర్తనూ ఘోరంగా అవమానించాడు. తన తనయ దాక్షాయణి దానిని సహింపలేక తనదేహాన్ని అగ్నిలోవేసి బూడిద చేసుకున్నది. ఆ పనికిముందు దక్షునకు శివ మహిమను సుదీర్ఘంగా బోధించిన సందర్భంలోనిది ఈపద్యం.
    </div>
	<div id="poemhead">
		చంపకమాల
    </div>
	<div id="poem">
	నెలకొని ధర్మపాలన వినిర్మలు భర్గు తిరస్కరించు న<br>
    క్కలుషుని జిహ్వ గోయదగు గా కటుసేయగ నోపడేని తా<br>
    పొలియుట యొప్పు, రెంటికి ప్రభుత్వము సాలమికర్ణ రంధ్రముల్<br>
    బలువుగ మూసికొంచు చన పాడి యటందురు ధర్మవర్తనుల్.	  <br>

    </div>
	<div id="audio">
  		<audio controls>
    		<source src="http://www.bhagavatamanimutyalu.com/app/p4/4-001.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	ఓయీ దక్షా! ఆ పరమేశ్వరుడు పట్టుదలతో ధర్మాన్ని కాపాడటంలో దిట్ట. అందులో రవంతమాలిన్యం కూడా అంటనివాడు. అధర్మాన్ని చీల్చిచెండాడే శీలంకలవాడు. అట్టి మహాత్ముణ్ణి కాదని కాఱుకూతలు కూసే పాపాత్నుని నాలుకను ముక్కలుముక్కలుగా కోసివేయాలి. ఆపని చేయలేకపోతే తన్ను తాను రూపుమాపుకోవాలి. అదీ చేతకాకపోతే చెవులు రెండూ గట్టిగా మూసుకొని అక్కడనుండి దూరంగా వెళ్ళిపోవాలి. ధర్మాన్ని భద్రంగా పాటించేవాళ్ళు చేసే ఉపదేశం ఇది.      </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	నెలకొని = స్థిర మైన; ధర్మ పాలన = ధర్మ పరిపాలన చేయు; వినిర్ములున్ = మిక్కిలి నిర్మల మైనవాని; భర్గున్ = శివుని; తిరస్కరించు = తెగడు నట్టి; ఆ = ఆ; కలుషునిన్ = పాపి యొక్క; జిహ్వన్ = నాలుకను; కోయన్ = కోసి వేయుట; తగున్ = సరి యైన పని; కాక = లేకపోతే; అటు = అలా; చేయగన్ = చేయుటకు; ఓపడు = శక్తి లేని వాడు; ఏని = అయితే; తాన్ = తనే; పొలియుట = మరణించుట; ఒప్పు = తగిన పని; రెంటికిన్ = రెండు పనులకు; ప్రభుత్వము = సామర్థ్యము; చాలమిన్ = సరిపోక పోయినచో; కర్ణ = చెవుల; రంధ్రముల్ = కన్నములను; బలువుగన్ = బలముగ; మూసికొంచున్ = మూసికొంటూ; చనన్ = వెళ్ళిపోవుట; పాడి = నీతి; అటన్ = అని; అందురు = అంటారు; ధర్మ = ధర్మము ప్రకారము; వర్తనుల్ = ప్రవర్తించువారు. 
</div>

	</div>
</div>
</body>
</html>

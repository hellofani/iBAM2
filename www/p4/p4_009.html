<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p4_009</title>
</head>
<body>
<div class="gridContainer">
	<div id="topnav">
		<ul>
        	<li><a href="p4_008.html">&lt;</a></li>
            <li><a class="active" href="index.html">చతుర్ధ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p4_010.html">&gt; </a></li>
           
        </ul>
    </div>
    <div id="content">
   	  <div id="pname">
		విశ్వాత్మ నీయందు
   	  </div>
	<div id="bav">
		దక్షయజ్ఞాన్ని చక్కదిద్దటానికి వచ్చిన శ్రీమహావిష్ణువును కనుగొని యోగీశ్వరు లీవిధంగా స్తుతించారు.
    </div>
	<div id="poemhead">
		సీసపద్యం - తేటగీతి
    </div>
	<div id="poem">
	విశ్వాత్మ! నీయందు వేఱుగా జీవుల<br>
    గన డెవ్వడట వానికంటె ప్రియుడు<br>
    నీకు లేడు, అయినను లిఖిలవిశ్వోద్భవ<br>
    స్థితి విలయంబులకతన నైన<br>
    సంగతి నిర్భిన్నసత్త్వాదిగుణవిశి<br>
    ష్టాత్మీయ మాయచే నజభవాది<br>
    వివిధభేదము లొందుదువు, స్వస్వనన్యభక్తి<br>
    నందుండుదువు, వినిహతవిమోహి<br>
    వగుచునందువు గద, నిన్ననన్యభక్తి<br>
    భృత్యభావంబు తాల్చి సంప్రీతి గొల్చు<br>
    మమ్ము రక్షింపవే కృపామయి! రమేశ!<br>
    పుండరీకాక్ష! సంతత! భువనరక్ష.<br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p4/4-009.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	స్వామీ! నారాయణా! విశ్వమంతా నీవే! నీకంటె వేరుగా జీవులు ఉన్నారు అనుకోవటం అజ్ఞానం. ఆ అజ్ఞానం లేనవారికంటె నీకు ప్రియమైనవాడు లేడు. అంటే నీకు జ్ఞానులంటే చాలాఇష్టం. అయినా ఈ విశ్వమంతా ఏర్పడటానికీ, నిలిచిఉండటానికీ, మళ్ళీ నీలో కలసిపోవటానికీ నీవే వేరువేరుగా రజస్సు, సత్త్వము తమస్సు అనే గుణాలతో కూడిన నీదే అయిన మాయతో బ్రహ్మగా, విష్ణువుగా, శివుడుగా ఇంకా పెక్కుదేవతలుగా రూపాలను పొందుతూ ఉంటావు. అయినా నీకు నీదయినజ్ఞానం ఏమాత్రమూ జారిపోదు. కనుక నిలువెల్లా కృపయే అయినదేవా! లక్ష్మీపతీ! పద్మములవంటి కన్నులున్న ప్రభూ! అంతటా వ్యాపించి ఉండు సర్వాత్మకా! లోకాలనన్నింటినీ కాపాడే ఆదిదేవా! నిన్ను మాత్రమే భక్తితో, సేవకులమై మిక్కిలి ప్రీతితో కొలిచే మమ్ములను కాపాడు తండ్రీ!
</div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 విశ్వాత్మ = నారాయణ {విశ్వాత్మ - విశ్వమే ఆత్మ (స్వరూపము) గా కలవాడు, విష్ణువు}; నీ = నీ; అందు = నుండి; వేఱుగా = ఇతరము అగునట్లు; జీవులన్ = సమస్త జీవములను; కనడు = చూడడు; ఎవ్వడు = ఎవడో; అటువాని = అటువంటివాని; కంటెన్ = కంటె; ప్రియుండు = ఇష్టుడు; = నీకున్ = నీకు; లేడు = లేడు; అయినను = అయినప్పటిటకిని; నిఖిల = సమస్త మైన; విశ్వ = భువన; ఉద్భవ = సృష్టి; స్థితి = స్థితి; లయంబుల = లమముల; కతన = కోసము; దైవ = దైవత్వ; సంగతిన్ = కూడుట చేత; నిర్భిన్న = నశించని; సత్త్తాది గుణ = త్రిగుణములతో {సత్త్వాది - సత్త్వ రజస్తమో గుణములు అనెడి త్రిగుణములు}; విశిష్ట = విశిష్ట మైన; ఆత్మీయ = తన; మాయన్ = మాయ; చేన్ = చేత; అజ = బ్రహ్మదేవుడు; భవ = శివుడు; ఆది = మొదలైన; వివిధ = రకరకముల; భేదములన్ = భేదములు కల రూపములను; ఒందుదువు = పొందుతావు; స్వ = నీ యొక్క; స్వరూపంబున్ = స్వరూపము; అందున్ = లోను; ఉండుదువు = ఉంటావు; వినిహత = బాగుగా పోగొట్ట బడిన; విమోహుడు = మోహము కలిగిన వాడవు; అగుచున్ = ఔతూ; ఉందువు = ఉంటావు; కదా = కదా; నిన్ను = నిన్ను; అనన్య = అనితర మైన; భక్తిన్ = భక్తితో; భృత్యు = సేవక; భావంబున్ = భావమును; తాల్చి = ధరించి; సంప్రీతిన్ = మిక్కిలి ప్రీతితో; కొల్చు = సేవించు; మమ్మున్ = మమ్ములను; రక్షింపము = కాపాడుము; ఓ = ఓయీ; కృపామయ = దయామయ; రమేశ = నారాయణ {రమేశ - రమ (లక్ష్మీదేవి) యొక్క ఈశ (భర్త), విష్ణువు}; పుండరీకాక్ష = నారాయణ {పుండరీకాక్ష - పుండరీకము (పద్మము) ల వంటి కన్నులు కలవాడు, విష్ణువు}; సంతత భువన రక్ష = నారాయణ {సంతత భువన రక్ష - సంతత (ఎల్లప్పుడు) భువన (జగత్తును) రక్ష (రక్షించువాడు), విష్ణువు}. 
</div>

	</div>
</div>
</body>
</html>

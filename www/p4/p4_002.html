<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p4_002</title>
</head>
<body>
<div class="gridContainer">
	<div id="topnav">
		<ul>
        	<li><a href="p4_001.html">&lt;</a></li>
            <li><a class="active" href="index.html">చతుర్ధ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p4_003.html">&gt; </a></li>
           
        </ul>
    </div>
    <div id="content">
   	  <div id="pname">
		అభ్రంలి హాదభ్ర
   	  </div>
	<div id="bav">
		దక్షుడు పదవీగర్వంతో పరమేశ్వరునకు ఘోరమైన అవమానం చేశాడు. సతీదేవి సహించలేక దక్షునిముందే అగ్నిలోపడి బూడిద అయిపోయింది. రుద్రుడు దక్షునిపని చూడమని వీరభద్రుణ్ణి పంపాడు. ఆ వీరభద్రుని ఆవిర్భావాన్ని అద్భుతంగా అభివర్ణిస్తున్నది యీ పద్యం.
    </div>
	<div id="poemhead">
		సీసపద్యం - తేటగీతి
    </div>
	<div id="poem">
	అభ్రంలిహాదభ్ర విభ్రమాభ్ర భ్రమ<br>
    కృన్నీల దీర్ఘశరీర మమర<br>
    ప్రజ్వలజ్జ్వలనదీప్త జ్వాలికాజాల<br>
    జాజ్జ్వల మానకేశములు మెఱయ<br>
    చండ దిగ్వేదండ శుండాభ దోర్దండ<br>
    సాహస్రధృతి హేతిసంఘ మొప్ప<br>
    వీక్షణత్రయలోక వీక్షణ ద్యుతిలోక<br>
    వీక్షణతతి దుర్నిరీక్షముగను<br>
    క్రకచ కఠిన కరాళ దంష్ట్రలు వెలుంగ<br>
    ఘనకపాలాస్థివనమాలికలును వీర<br>
    నఖిలలోక భయంకరుఁ డగుచు వీర<br>
    భద్రుడుదయించె మాఱట రుద్రుడగుచు.
	  <br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p4/4-002.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	ఆకాశం అంచులుముట్టే ఊపుగల కాదు మేఘమా అనిపించే పొడవైన శరీరం ఒప్పారుతున్నది. భగభగా మండుతున్న అగ్నిజ్వాలలలాగా కేశములు వెలిగిపోతున్నాయి. భయం కలిగించే దిగ్గజాలు చాచిన పొడవైన తొండాలా అన్నట్లున్న వేయిచేతులలో వాడికత్తులు వేడిని క్రక్కుతూ కదలుతున్నాయి. మూడు కన్నులూ మూడు మార్తాండ బింబాలలాగా నిప్పులు క్రక్కుతూ లోకుల కన్నులకు చూడనలవికాకుండా మండిపోతున్నాయి. చాలా గట్టితనంగల రంపాలలాగా కోరలు పటపటలాడుతున్నాయి. పెద్దపెద్ద పుఱ్ఱెలతో ఎముకలతో ఏర్పడిన మాలలు మెడనుండి కాళ్ళవరకూ వ్రేలాడుతున్నాయి. దక్షయజ్ఞాన్ని ధ్వంసం చేయటానికై వీరభద్రుడు ఇలా మహాభయంకరంగా ఉదయించాడు.
</div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 అభ్రంలిహ = ఆకాశమును నాకుచున్న; అదభ్ర = మహా విస్తారమై; విభ్రమ = పరిభ్రమిస్తున్న; అభ్ర = మేఘముల వంటి; భ్రమ కృత్ = సుడులు తిరుగు చున్న; నీల = నల్లని; దీర్ఘ = పొడవైన; శరీరము = దేహము; అమరన్ = అమరి యుండగ; ప్రజ్వల = బాగా మండుతున్న; జ్వలన = మంటల; దీప్త = వెలుగుతున్న; జ్వాలికా = మంటల; జాల = సమూహముల వలె; జాజ్వల్యమాన = మండిపో తున్న ట్టున్న; కేశములు = శిరోజములు; మెఱయన్ = మెరు స్తుండగ; చండ = భయంకర మైన; దిగ్వేదండ = దిగ్గజముల యొక్క; శుండా = తొండములు; అభ = వంటి; దోర్దండ = చేతులు; సాహస్ర = వేనవేలు; ధృత = ధరింపబడిన; హేతి = ఆయుధముల; సంఘము = సమూహము; ఒప్ప = ఒప్పు తుండగ; వీక్షణ = కన్నుల; త్రయ = మూడింటి; లోక = లోకములను; వీక్షణ = చూసెడిచూపుల; ద్యుతిన్ = కాంతి; లోక = లోకము లందలి; వీక్షణ = చూసేవారి; తతి = సమూహమునకు; దుర్నిరీక్ష్యముగను = చూడ శక్యము కాకుండగ. క్రకచ = ఱంపము వలె; కఠిన = కరు కైన; కరాళ = వంకర్లు తిరిగిన; దంష్ట్రలు = కోరలు; వెలుంగ = ప్రకాశిస్తుండగ; ఘన = పెద్ద; కపాల = పుర్రెలు; అస్థి = ఎముకలు కూర్చిన; వనమాలికలు = ఆకులు పూల దండలు; తనరన్ = అతిశయించగ; అఖిల = సమస్తమైన; లోక = లోకములకు; భయంకరుడు = భీకరుడు; అగుచున్ = అవుతూ; వీరభద్రుడు = వీరభద్రుడు; ఉదయించెన్ = పుట్టెను; మాఱట = రెండవ; రుద్రుడు = రుద్రుడు; అగుచున్ = అవుతూ. 
</div>

	</div>
</div>
</body>
</html>

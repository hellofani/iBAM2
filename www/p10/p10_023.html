<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_023</title>
</head>
<body>
<div class="gridContainer">
  <div id="topnav">
  <ul>
      <li><a href="p10_022.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p10_024.html">&gt; </a></li>
    </ul>
  </div>
  <div id="content">
    <div id="pname">
   		ప్రాణేశ నీ మంజుభాషలు	</div><div id="bav">	రుక్మిణి విప్రవరుని ముఖాన తన దృఢనిశ్చయాన్ని శ్రీకృష్ణవాసుదేవునకు తెలు పుకొంటున్నది. తన అయిదు జ్ఞానేంద్రియాలు స్వామికి సమర్పణగా చేసికొన్న విషయాన్ని మరొకవిధంగా వెల్లడిస్తున్నది.	</div><div id="poemhead">	సీసపద్యం - ఆటవెలది	</div><div id="poem">ప్రాణేశ! నీ మంజు భాషలు వినలేని; 
కర్ణరంధ్రంబుల కలిమి యేల?<br>
పురుషరత్నమ! నీవు భోగింపఁగా లేని; <br>
తనులతవలని సౌందర్య మేల?<br>
భువనమోహన! నిన్నుఁ బొడగానఁగా లేని;<br> 
చక్షురింద్రియముల సత్వ మేల?<br>
దయిత! నీ యధరామృతం బానఁగా లేని; <br>
జిహ్వకు ఫలరససిద్ధి యేల?<br>
నీరజాతనయన! నీ వనమాలికా<br>
గంధ మబ్బలేని ఘ్రాణ మేల?<br>
ధన్యచరిత! నీకు దాస్యంబు సేయని<br>
జన్మ మేల? యెన్ని జన్మములకు.<br></div>

    <div id="audio">
      <audio controls>
        <source src="https://www.bhagavatamanimutyalu.com/app/p10/10-023.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		నీవు నా ప్రాణాలిఉ ప్రభువవు. నీ మధురమైన మాటలు వినలేకపోతే నాకు చెవులుండటమే ప్రయోజనం లేని విషయం. పురుషోత్తమా! నీకు భోగ్యం కాని నా తనులత అందచందాలు ఎందుకయ్యా! భువనమోహనా! నిన్ను చూడలేని కన్ను లు ఉండి ఏమి ఊడి ఏమి? ప్రియా! నీ అధరామృతం ఆనలేని జిహ్వకు ఎంత ఫలరసం అందినా అది వ్యర్థమే. విప్పారిన పద్మాలవంటి కన్నులున్న స్వామీ! నీవు ధరించిన వనమాలిక పరిమళాన్ని అందుకోలేని నాసికకు సార్థకత ఉంటుందా? ధన్యచరితా! నీకు దాస్యం చేయని బ్రదుకు ఎందుకు? ఎన్ని జన్మలైనా వ్యర్థమే.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	ప్రాణేశా = నా పాణమునకు ప్రభువా; నీ = నీ యొక్క; మంజు = మృదువైన; భాషలున్ = మాటలు; వినలేని = వినజాలని; కర్ణరంధ్రంబుల = చెవులు అనెడివి; కలిమి = ఉండి; ఏలన్ = ఎందుకు; పురుష = పురుషులలో; రత్నమ = శ్రేష్ఠుడా; నీవున్ = నీవు; భోగింపగా = రమించుట; లేని = లేనట్టి; తను = దేహమనెడి; లత = తీగ; వలని = అందలి; సౌందర్యము = అందము; ఏలన్ = ఎందుకు; భువన = ఎల్లలోకములను; మోహన = మోహింపజేయువాడ; నిన్నున్ = నిన్ను; పొడగానగాలేని = చూడజాలని; చక్షురింద్రియముల = కళ్ళకున్; సత్వము = పటుత్వము; ఏలన్ = ఎందుకు; దయిత = ప్రియా; నీ = నీ యొక్క; అధరామృతంబున్ = పెదవులతీయదనమును; పానగాలేని = ఆస్వాదించజాలని; జిహ్వ = నాలుక; కున్ = కు; ఫల = పండ్లను; రస = రుచిచూచుట; సిద్ధి = లభించుట; ఏలన్ = ఎందుకు; నీరజాతనయన = పద్మాక్షుడా, కృష్ణా; నీ = నీ యొక్క; వనమాలికా = పూలచిగుళ్ళమాలయొక్క; గంధము = సువాసన; అబ్బదేని = లభింపజాలని; ఘ్రాణము = ముక్కు; ఏలన్ = ఎందుకు; ధన్య = కృతార్థమైన; చరిత = నడవడి కలవాడా; నీ = నీ; కున్ = కు; దాస్యంబు = సేవ; చేయని = చేయజాలని; జన్మము = జీవించుట; ఏలన్ = ఎందుకు; ఎన్ని = ఎన్ని; జన్మములకు = జన్మలెత్తినను {జన్మలెత్తు - పునర్జన్మలు పొందుట}. 	</div>

  </div>
</div>
</body>
</html>

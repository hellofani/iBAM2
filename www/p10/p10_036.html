<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_036</title>
</head>
<body>
<div class="gridContainer">
  <div id="topnav">
  <ul>
      <li><a href="p10_035.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="../p11/index.html">&gt; </a></li>
    </ul>
  </div>
  <div id="content">
    <div id="pname">
   		వనజాక్షి నేఁగన్క	</div><div id="bav">	శ్రీకృష్ణవాసుదేవుడు నరకాసురుని సంహరించి అతనిపురం ప్రవేశించి అక్కడ అతడు ఎక్కడెక్కడ నుండియో తెచ్చి బంధించి ఉంచిన పదునారువేల రాచ కన్నియలను చెఱనుండి విడిపించాడు. వారందరూ అతనిపై మోహం పెంచుకున్నారు. వారిలో వారిలా అనుకొంటున్నారు.	</div><div id="poemhead">	సీసపద్యం - ఆటవెలది	</div><div id="poem">వనజాక్షి! నేఁ గన్క వైజయంతిక నైన; <br>
గదిసి వ్రేలుదు గదా కంఠమందు;<br>
బింబోష్ఠి! నేఁ గన్క బీతాంబరము నైన; <br>
మెఱసి యుండుదు గదా మేనునిండఁ;<br>
గన్నియ! నేఁ గన్క గౌస్తుభమణి నైన; <br>
నొప్పు చూపుదుఁ గదా యురమునందు;<br>
బాలిక! నేఁ గన్కఁ బాంచజన్యము నైన; <br>
మొనసి చొక్కుదుఁ గదా మోవిఁ గ్రోలి;<br>
పద్మగంధి! నేను బర్హ దామమ నైనఁ<br>
చిత్రరుచుల నుందు శిరమునందు<br>
ననుచుఁ బెక్కుగతుల నాడిరి కన్యలు<br>
గములు గట్టి గరుడగమనుఁ జూచి.<br></div>



    <div id="audio">
      <audio controls>
        <source src="https://www.bhagavatamanimutyalu.com/app/p10/10-036.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		ఆ నరకుని చెరనుండి విడుదలపొందిన పదునారువేల కన్నియలు నల్లనయ్య అందచందాలను చూచి పరవశించిపోయారు. ఇలా అనుకుంటున్నారు. వనజాక్షీ! నేనే వైజయంతీమలనైతే ఆ స్వామి కంఠసీమలో మాలనై వ్రేలాడేదానను కదా! బింబోష్ఠీ! నేను పట్టుపుట్టాన్నైతే ఆ స్వామి మేనంతా ఆవరించి మెరసిపోయేదానను కదా! ఓ కన్నెపిల్లా! నేనే కనుక కౌస్తుభమణినై ఉంటే ఆ స్వామి ఉరఃస్థలంపై ఒప్పారి ఉండేదానను కదా! బాలికా! నేను పాంచజన్యాన్నయి ఉంటే ఆ దేవదేవుని మోవిని ఆస్వాదిస్తూ పారవశ్యం పొందేదానను కదా! పద్మగంధీ! నేను నెమలిపింఛమునై ఉంటే ఆ మహాత్ముని శిరస్సు మీద చిత్రకాంతులతో చెన్నారి ఉండే దానను. – అని పెక్కువిధాలుగా గుంపులు గుంపు లుగా కూడుకొని గరుడగమనుని చూచి ఆడుకున్నారు.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	వనజాక్షి = ప ద్మాక్షీ {వన జాక్షి - వనజము (పద్మము) వంటి కన్నులు కలామె, స్త్రీ}; నేన్ = నేను; కన్కన్ = కనుక; వైజయంతికన్ = వైజయంతిక మాలను; ఐనన్ = అయినచో; కదిసి = చేరి; వ్రేలుదున్ = వేలాడు చుందును; కదా = కదా; కంఠము = మెడ; అందున్ = లో; బింబోష్ఠి = పడతి {బింబోష్ఠి - దొండపండు వంటి పెదవి కలామె, స్త్రీ}; నేన్ = నేను; కన్కన్ = కనుక; పీతాంబరమున్ = పచ్చని పట్ట వస్త్రమును; ఐనన్ = అయినచో; మెఱసి = ప్రకాశించి; ఉండుదున్ = ఉండే దాన్ని; కదా = కదా; మేను = దేహము; నిండన్ = అంతటా; కన్నియ = కన్య; నేన్ = నేను; కన్కన్ = కనుక; కౌస్తుభమణిన్ = కౌస్తుభమణిని {కౌస్తుభమణి - విష్ణుమూర్తి వక్షస్థలమున ఉండెడి మణి}; ఐనన్ = అయినచో; ఒప్పు = మనోజ్ఞతను; చూపుదున్ = కనబరచే దానిని; కదా = కదా; ఉరము = వక్షస్థలము; అందున్ = మీద; బాలిక = చిన్నదాన; నేన్ = నేను; కన్కన్ = కనుక; పాంచజన్యమున్ = పాంచజన్య మను శంఖము; ఐనన్ = అయినచో; మొనసి = అతిశయించి; చొక్కుదున్ = పరవశించెదను; కదా = కదా; మోవిన్ = అధ రామృతమును; క్రోలి = ఆస్వాదించి, తాగి; పద్మగంధి = ఇంతి {పద్మ గంధి - పద్మముల వంటి దేహ పరిమళము కల స్త్రీ}; నేనున్ = నేను; బర్హ = నెమలి పింఛముల; దామమున్ = దండను; ఐనన్ = అయినచో; చిత్ర = పలు వన్నెల; రుచులన్ = కాంతులతో; ఉందున్ = ఉండెదను; శిరము = తల; అందున్ = పైన; అనుచున్ = అని; బెక్కు = బహు; గతులన్ = విధములుగా; ఆడిరి = చెప్పుకొనిరి; కన్యలు = యువతులు; గములు = గుంపులు; కట్టి = కట్టి; గరుడ గమనున్ = కృష్ణుని {గరుడ గమనుడు – గరుడ వాహనము పై తిరుగు వాడు,కృష్ణుడు}; చూచి = చూసి.	</div>

  </div>
</div>
</body>
</html>

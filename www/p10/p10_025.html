<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_025</title>
</head>
<body>
<div class="gridContainer">
  <div id="topnav">
  <ul>
      <li><a href="p10_024.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p10_026.html">&gt; </a></li>
    </ul>
  </div>
  <div id="content">
    <div id="pname">
   		ఘను డా భూసురు డేగెనో	</div><div id="bav">	రుక్మిణికి మదిమదిలో లేదు. ముహూర్తం దగ్గరపడుతున్నది. శిశుపాలుడు మొదలైన వారంతా కూర్చున్నాడు. కృష్ణుడు వస్తాడో, రాడో! తనను గూర్చి ఏమనుకుంటు న్నాడో అని ఆమె హృదయం అదవదలయిపోతున్నది. ఇలా అనుకుంటున్నది.	</div><div id="poemhead">	మత్తేభం	</div><div id="poem">	"ఘనుఁ డా భూసురు డేఁగెనో? నడుమ మార్గశ్రాంతుఁ డై చిక్కెనో?<br>
విని కృష్ణుం డది తప్పుగాఁ దలఁచెనో? విచ్చేసెనో? యీశ్వరుం<br>
డనుకూలింపఁ దలంచునో తలపఁడో? యార్యామహాదేవియున్<br>
నను రక్షింప నెఱుంగునో యెఱుఁగదో? నా భాగ్య మెట్లున్నదో?<br></div>
    <div id="audio">
      <audio controls>
        <source src="https://www.bhagavatamanimutyalu.com/app/p10/10-025.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		ఆ మహాత్ముడు బ్రాహ్మణుడు కృష్ణుని దగ్గరకు వెళ్ళాడో లేదో? మధ్యలో మార్గాయాసంతో ఎక్కడైనా చిక్కబడ్డాడేమో? నా విన్నపం విని శ్రీకృష్ణుడు తప్పుగా తలపోయలేదు కదా? ఒకవేళ ఇక్కడకు వచ్చి ఉన్నాడేమో? పరమేశ్వరుడు నా విషయంలో అనుకూలంగా ఉండాలనుకున్నాడో లేదో? అమ్మలగన్నయమ్మ ఆ ఉమాపరమేశ్వరి నన్ను రక్షించటానికి పూనుకున్నదో లేదో? ఇంతకూ నా భాగ్యం ఎలా ఉన్నదో?	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	ఘనుడు = గొప్పవాడు; ఆ = ఆ యొక్క; భూసురుడు = విప్రుడు; ఏగెనో = వెళ్ళాడో లేదో; నడుమన్ = మధ్యలో; మార్గ = ప్రయాణపు; శ్రాంతుడు = బడలిక చెందినవాడు; ఐ = అయ్యి; చిక్కెనో = చిక్కుబడిపోయెనేమో; విని = విన్నవాడై; కృష్ణుండు = కృష్ణుడు; అది = దానిని; తప్పు = తప్పు; కాన్ = అయినట్లు; తలచెనో = భావించెనేమో; విచ్చేసెనో = వచ్చెనేమో; ఈశ్వరుండు = భగవంతుడు; అనుకూలింపన్ = అనుకూలించవలెనని; తలంచునో = ఎంచునో; తలపడో = ఎంచకుండునో; ఆర్యామహాదేవియున్ = పార్వతీదేవి {ఆర్య - శ్రేష్ఠురాలు, పార్వతి}; ననున్ = నన్ను; రక్షింపన్ = కాపాడవలెనని; ఎఱుంగునో = గుర్తించినదో; ఎఱుగదో = గుర్తించలేదో; నా = నా యొక్క; భాగ్యము = అదృష్టము; ఎట్లున్నదో = ఎలా ఉందో. 	</div>

  </div>
</div>
</body>
</html>

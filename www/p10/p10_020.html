<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_020</title>
</head>
<body>
<div class="gridContainer">
  <div id="topnav">
  <ul>
      <li><a href="p10_019.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p10_021.html">&gt; </a></li>
    </ul>
  </div>
  <div id="content">
    <div id="pname">
   		ఏ నీ గుణములు	</div><div id="bav">	రుక్మిణీదేవి త్రికరణాలలో శ్రీకృష్ణస్వామినే నింపుకొన్నది. కానీ అన్న రుక్మి తనను శిశుపాలునికి ఇస్తానంటున్నాడు. తల్లిదండ్రులు ఎటూ చెప్పలేక కర్తవ్యం తోచక తల్లడిల్లి పోతున్నారు. ఈ స్థితిలో తనకు సర్వవిధాలా ఉద్ధరింపగలవాడు వాసుదేవుడే అని నిర్న యించుకొని ఒక ఉత్తమ విప్రుని ద్వారా తన సందేశం పురుషోత్తమునకు పంపింది. ఆ మహాత్ముడు అది కృష్ణునకు వినిపిస్తున్నాడు.	</div><div id="poemhead">	సీస పద్యం - తేటగీతి	</div><div id="poem">ఏ నీ గుణములు గర్ణేంద్రియంబులు సోఁక; <br>
దేహతాపంబులు దీఱిపోవు<br>
నే నీ శుభాకార మీక్షింపఁ గన్నుల; <br>
కఖిలార్థలాభంబు గలుగుచుండు<br>
నే నీ చరణసేవ లే ప్రొద్దు చేసిన; <br>
భువనోన్నతత్వంబుఁ బొందఁ గలుగు<br>
నే నీ లసన్నామ మే ప్రొద్దు భక్తితోఁ; <br>
దడవిన బంధసంతతులు వాయు<br>
నట్టి నీ యందు నా చిత్త మనవరతము<br>
నచ్చి యున్నది నీ యాన నాన లేదు,<br>
కరుణఁ జూడుము కంసారి! ఖలవిదారి!<br>
శ్రీయుతాకార! మానినీచిత్తచోర!<br></div>
    <div id="audio">
      <audio controls>
        <source src="https://www.bhagavatamanimutyalu.com/app/p10/10-020.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		కౄరాత్ముడైన కంసుని కడతేర్చిన స్వామీ! పరమనీచులను చీల్చి చెండాడే జగదేకవీరా! శ్రీయుతాకారా! చెలువల చిత్తాన్ని అపహరించే సుందరసుందరా! శ్రీకృష్ణా! నీ గుణాలు చెవులను తాకినంతనే దేహతాపాలన్నీ తీరిపోతాయి. నీ మంగళాకారాన్ని చూచినంతనే కన్నులకు చూడవలసిన లాభలాన్నీ సిద్ధిస్తాయి. నీ పాదాలకు ఎప్పుడు సేవలు చేస్తే అప్పుడు ఆ వ్యక్తికి భువనాలన్నింటినీ దాటుకొనిపోయే పరమసిద్ధి కలుగు తుంది. నీ శుభనామాన్ని భక్తితో పాడుకుంటే సంసారబంధాలన్నీ తెగిపోతాయి. అటు వంటి నీయందు నాచిత్తం నిరంతరంగా ఇష్టపడి ఉన్నది. దీనికి నీ ఆజ్ఞ పొందలేదు. నన్ను కరుణతో చూడు మహాత్మా!	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	ఏ = ఎట్టి; నీ = నీ యొక్క; గుణములున్ = గొప్పగుణములు {భగవంతుని గుణములు - 1సర్వజ్ఞత్వము 2సర్వేశ్వరత్వము 3సర్వభోక్తృత్వము 4సర్వనియంతృత్వము 5సర్వాంతర్యామిత్వము 6సర్వసృష్టత్వము 7సర్వపాలకత్వము 8సర్వసంహారకత్వము మొదలగునవి}; కర్ణేంద్రియంబులు = చెవులను; సోకన్ = తాకినంతనే; దేహ = శారీరక; తాపంబులు = బాధలు, తాపత్రయములు {తాపత్రయము - 1 ఆధ్యాత్మికము 2ఆదిదైవికము 3ఆదిభౌతికము అనెడి మూడు ఇడుములు}; తీఱిపోవున్ = నశించిపోవునో; ఏ = ఎట్టి; నీ = నీ యొక్క; శుభ = శోభనకరమైన; ఆకారమున్ = స్వరూపమును; ఈక్షింపన్ = చూచినచో; కన్నుల్ = కళ్ళ; కున్ = కు; అఖిల = సమస్తమైన; అర్థ = ప్రయోజనములు; లాభంబు = లభించుట; కలుగుచుండున్ = పొందుతుండునో; ఏ = ఎట్టి; నీ = నీ యొక్క; చరణ = పాదములను; సేవన్ = కెలచుటచే; ఏప్రొద్దున్ = ఎల్లప్పుడు; చేసినన్ = చేసినచో; భువన = లోకమునందు; ఉన్నతత్వంబు = అధిక్యము; పొందగలుగు = లభించునో; ఏ = ఎట్టి; నీ = నీ యొక్క; లసత్ = మంచి; నామమున్ = పేరులను; ఏప్రొద్దున్ = ఎల్లప్పుడు; భక్తి = భక్తి; తోన్ = తోటి; తడవినన్ = తలచిన ఎడల; బంధ = సంసారబంధముల {సంసారబంధములు - అష్టబంధములు, 1దయ 2జుగుప్స 3మోహము 4భయము 6సంశయము 7కులము 8శీలము}; సంతతులు = సమూహములన్ని; వాయున్ = తొలగునో; అట్టి = అటువంటి; నీ = నీ; అందున్ = ఎడల; నా = నా యొక్క; చిత్తము = మనస్సు; అనవరతము = ఎల్లప్పుడు; నచ్చి = ఇష్టపడి; ఉన్నది = ఉన్నది; నీ = నీ మీద; ఆన = ఒట్టు; నాన = సిగ్గుపడుట; లేదు = లేదు; కరుణన్ = దయతో; చూడుము = చూడు; కంసారి = శ్రీకృష్ణా {కంసారి - కంసుని సంహరించినవాడు, కృష్ణుడు}; ఖలవిదారి = శ్రీకృష్ణా {ఖలవిదారి - దుర్జనులను సంహరించువాడు, కృష్ణుడు}; శ్రీయుతాకార = శ్రీకృష్ణా {శ్రీయుతాకారుడు - సౌందర్యసంపదలతో కూడి యున్న వాడు, కృష్ణుడు}; మానినీచిత్తచోర = శ్రీకృష్ణా {మానినీచిత్తచోరుడు - స్త్రీల మనసులను అపహరించు వాడు, కృష్ణుడు}. 	</div>

  </div>
</div>
</body>
</html>

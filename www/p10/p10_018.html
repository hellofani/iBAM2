<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_018</title>
</head>
<body>
<div class="gridContainer">
  <div id="topnav">
  <ul>
      <li><a href="p10_017.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p10_019.html">&gt; </a></li>
    </ul>
  </div>
  <div id="content">
    <div id="pname">
   		నీ పాదకమల సేవయు	</div><div id="bav">	కంసుడు రామకృష్ణులను తనపురికి పిలిపించాడు. వారు జంకుగొంకులు లేకుండా మధురానగరంలో విహరిస్తున్నారు. రాచబాటలో వారికి సుదాముడనే మాలా కారుడు కనిపించాడు. మాలికలతో స్వామిని సత్కరించాడు. కృష్ణునికి అతనిపై పరమాను గ్రహం కలిగింది. అతని యింటికి వెళ్ళాడు. కోరినవరం ఇస్తాను అన్నాడు. అప్పుడు సుదాముడు ఇలా అన్నాడు.	</div><div id="poemhead">	కంద పద్యము	</div><div id="poem">నీ పాదకమల సేవయు<br>
నీ పాదార్చకులతోడి నెయ్యమును నితాం<br>
తాపార భూతదయయును<br>
దాపసమందార! నాకు దయచేయఁ గదే.<br></div>

    <div id="audio">
      <audio controls>
        <source src="http://www.bhagavatamanimutyalu.com/app/p10/10-018.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		స్వామీ! నందనందనా! యశోదా కుమారా! నాకు నిరంతరము నీ పాదపద్మాల సేవ కావాలి. నిన్ను భక్తితో అర్చించేపుణ్యాత్ములతో చెలిమి కావాలి. తాపసమందారా! ఎడతెగని, అంతులేని భూతదయ కావాలి. నా స్వామీ! నాయీ మూడు కోరికలనూ అను గ్రహించు.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	నీ = నీ యొక్క; పాద = పాదములు అనెడి; కమల = పద్మముల యందు; సేవయున్ = భక్తి; నీ = నీ యొక్క; పాద = పాదముల; అర్చకుల = భక్తుల; తోడి = తోటి; నెయ్యమును = స్నేహము; నితాంత = విస్తారమైన; అపార = అంతులేని; భూత = జీవుల యెడ; దయయును = దయకలిగి యుండుట; తాపసమందార = కృష్ణ {తాపసమందారుడు - తపస్సు చేయువారికి కల్పవృక్షము వంటివాడు, విష్ణువు}; నా = నా; కున్ = కు; దయచేయగదే = అనుగ్రహింపుము. 	</div>

  </div>
</div>
</body>
</html>

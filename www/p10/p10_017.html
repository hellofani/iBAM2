<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p10_017</title>
</head>
<body>
<div class="gridContainer">
  <div id="topnav">
  <ul>
      <li><a href="p10_016.html">&lt;</a></li>
      <li><a class="active" href="index.html">దశమ స్కందము</a></li>
      <li style="float:right"><a href="../index.html"><img src="../img/hammenu.png"></a>
      <li style="float:right"><a href="p10_018.html">&gt; </a></li>
    </ul>
  </div>
  <div id="content">
    <div id="pname">
   		రా పూర్ణచంద్రిక	</div><div id="bav">	సర్వభూపాలకుడైన పరమాత్మ ఇప్పుడు గోపాలకుడైనాడు. అన్నతోపాటు పసితనం దాటుకొని బాల్యంలోనికి అడుగుపెట్టాడు. ఆటపాటలన్నీ ఆవులతో, గోపాలకులతోనే, అరణ్య ప్రదేశాలలో వానినీ, వారినీ అలరిస్తూ తిరగటమే ఆ అయ్యగారి పని. తాను కాచుకొనే ఆవులకు అందమైన పేర్లు పెట్టుకున్నాడు. వానిని ప్రియమారా పిలుస్తూ ఉంటాడు.	</div><div id="poemhead">	సీసపద్యం - ఆటవెలది	</div><div id="poem">రా పూర్ణచంద్రిక! రా గౌతమీగంగ!; <br>
రమ్ము భగీరథరాజతనయ!<br>
రా సుధాజలరాశి! రా మేఘమాలిక!; <br>
రమ్ము చింతామణి! రమ్ము సురభి!<br>
రా మనోహారిణి! రా సర్వమంగళ!; <br>
రా భారతీదేవి! రా ధరిత్రి!<br>
రా శ్రీమహాలక్ష్మి! రా మందమారుతి!; <br>
రమ్ము మందాకిని! రా శుభాంగి!<br>
యనుచు మఱియుఁ గలుగు నాఖ్యలు గల గోవు<br>
లడవిలోన దూర మందు మేయ<br>
ఘన గభీర భాషఁ గడు నొప్పఁ జీరు నా<br>
భీరజనులు బొగడఁ బెంపు నెగడ.<br></div>
    <div id="audio">
      <audio controls>
        <source src="https://www.bhagavatamanimutyalu.com/app/p10/10-017.mp3" type="audio/mpeg">
        Your phone does not support the audio format. </audio>
    </div>
    <div id="bavhead"> <a href="javascript:showhide('tatp')">భావము +/-</a> </div>
    <div id="tatp">
		పూర్ణచంద్రికా! రావమ్మా తల్లీ! గౌతమీగంగా! రా! రా! భాగీరథీ! రా! అమృత సాగరమా! విచ్చేయవమ్మా! మేఘమాలికా! ఇటురా! చింతామణీ రా! సురభీ రమ్ము! మనోహారిణీ రా! సర్వమంగళా రా! భారతీదేవీ! రా తల్లీ! భూదేవీ! రావమ్మా! శ్రీమహాలక్ష్మీ! రావూ! మందమారుతీ! గబగబా గంతులు వేసికుంటూ పరుగెత్తి రా! మందాకినీ! రా! శుభాంగీ! ఇటురా! అంటూ ఇంకా ఎన్నో పేర్లు గల ఆవులు అడవిలో దూరంగా మేస్తూ ఉండగా మేఘగర్జన వంటి కంఠనాదంతో పిలుస్తూ ఉంటాడు. ఆ పిలుపులకు ముచ్చటపడి గోపాలకులందరూ మెచ్చుకుంటూ ఉంటారు.	 </div> <div id="bavhead"><a href="javascript:showhide('prap')">తాత్పర్యం +/_</a></div><div id="prap">	రా = రమ్ము; పూర్ణచంద్రిక = పూర్ణచంద్రిక; రా = రమ్ము; గౌతమీగంగ = గౌతమీగంగ; రమ్ము = రమ్ము; భగీరథరాజతనయ = భగీరథరాజతనయ; రా = రమ్ము; సుధాజలరాశి = సుధాజలరాశి; రా = రమ్ము; మేఘమాలిక = మేఘమాలిక; రమ్ము = రమ్ము; చింతామణి = చింతామణి; రమ్ము = రమ్ము; సురభి = సురభి; రా = రమ్ము; మనోహారిణి = మనోహారిణి; రా = రమ్ము; సర్వమంగళ = సర్వమంగళ; రా = రమ్ము; భారతీదేవి = భారతీదేవి; రా = రమ్ము; ధరిత్రి = ధరిత్రి; రా = రమ్ము; శ్రీమహాలక్ష్మి = శ్రీమహాలక్ష్మి; రా = రమ్ము; మందమారుతి = మందమారుతి; రమ్ము = రమ్ము; మందాకిని = మందాకిని; రా = రమ్ము; శుభాంగి = శుభాంగి; అనుచున్ = అని; మఱియున = ఇంకను; కలుగు = ఉన్న; ఆఖ్యలు = పేర్లు; కల = కలగిన; గోవులు = పశువులు; అడవి = అడవి; లోనన్ = అందు; దూరము = దూరము; అందున్ = అందు; మేయన్ = గడ్డితినుచుండగా; ఘన = గొప్ప; గభీర = గంభీరమైన; భాషన్ = గొంతుతో; కడున్ = మిక్కిలి; ఒప్పన్ = చక్కగా; చీరున్ = పిలిచును; ఆభీర = యాదవ; జనులు = ప్రజలు; పొగడన్ = కీర్తించుచుండగా; పెంపున్ = గొప్పదనముతో; నెగడన్ = అతిశయించగా. 	</div>
  </div>
</div>
</body>
</html>

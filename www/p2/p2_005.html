<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p2_005</title>
</head>
<body>
<div class="gridContainer">
	<div id="topnav">
		<ul>
        	<li><a href="p2_004.html">&lt;</a></li>
            <li><a class="active" href="index.html">ద్వితీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p2_006.html">&gt; </a></li>
           
        </ul>
    </div>
    <div id="content">
   	  <div id="pname">
		నారాయణుని
   	  </div>
	<div id="bav">
    	పరీక్షిత్తు పసితనంనుండీ పరమాత్మను అర్చించే శీలం కలవాడు. శుకమహర్షి వాసుదేవునియందే మూడుకరణాలనూ చెదరకుండా నిలుపుకొన్నవాడు. ఈయన ఆయనకు విష్ణుభావనలేని దౌర్భాగ్యాన్ని ఇలా వివరిస్తున్నాడు.
    </div>
	<div id="poemhead">
		సీసపద్యం - ఆటవెలది
    </div>
	<div id="poem">
	నారాయణుని దివ్యనామాక్షరములపై<br>
    కరగని మనములు కఠినశిలలు<br>
    మురవైరి కథలకు ముదితాశ్రురోమాంచ<br>
    మిళితమై యుండని మేను మొద్దు<br>
    చక్రికి మ్రొక్కని జడుని యౌదల నున్న<br>
    కనకకిరీటంబు కట్టిమోపు<br>
    మాధవార్పితముగా మనని మానవుసిరి<br>
    వనదుర్గ చంద్రికావైభవంబు<br>
    కైటభారిభజన కలిగియుండనివాడు<br>
    గాలిలోననుండి కదలుశవము<br>
    కమలనాభుపదము గననివాని బ్రదుకు<br>
    పసిడికాయలోని ప్రాణిబ్రతుకు<br>

    </div>
	<div id="audio">
  		<audio controls>
    		<source src="https://www.bhagavatamanimutyalu.com/app/p2/2-005.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	నారాయణునికి దివ్యమైననామం. ఆనామపు అక్షరాలను విని కరగనిమస్సులు బండరాళ్ళు. ఆయన మురవైరి. అంటే దుష్టులైన రక్కసులను రూపుమాపేవాడు. ఆయన కథలు వింటూఉంటే ఆనందభాష్పాలు జాలువారుతూ ఉంటాయి. అటువంటి ఆనందాన్ని పొందనివాని దేహం ఒక పెద్దమొద్దు. సుదర్శనం అనే చక్రాన్ని ధరించి అందరినీ కాపాడే ఆస్వామికి మ్రొక్కనివాడు జడుడు. వాని తలమీదనున్న కిరీటం కట్టెలమోపు. మాధవునికోసం కాకుండా బ్రదికేవాని సంపద అడవిలో కాచినవెన్నెల. శ్రీమహావిష్ణువు భజనలేనివాడు గాలిలో కదలాడే పీనుగు. బ్రహ్మదేవుని జన్మకు కారణమైన కమలం బొడ్డునందు కల లక్ష్మీపతి పాదాలను చూడలేనివాని బ్రదుకు మేడిపండులోని పురుగు బ్రదుకు.
        </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	 నారాయణుని = విష్ణుమూర్తి యొక్క; దివ్య = దివ్య మైన; నామ = నామము లందలి; అక్షరముల = అక్షరములు; పైన్ = అందు; కరఁగని = కరిగిపోని; మనములున్ = మనస్సులు; కఠిన = బండ; శిలలు = రాళ్ళు; మురవైరి = విష్ణుని {మురవైరి - ముర అను దానవుని శత్రువు}; కథలున్ = కథలు; కున్ = కి; ముదిత = ఆనంద; అశ్రు = భాష్పములు, కన్నీరు; రోమాంచ = గగుర్పాటుతో; మిళితమున్ = కూడినది; ఐ = అయ్యి; ఉండని = ఉండని; మేను = శరీరము; మొద్దు = కర్ర దుంగ, బండబారిన శరీరము; చక్రిన్ = చక్రధారి, హరి {చక్రి - చక్రము ఆయుధముగ కలవాడు}; కిన్ = కి; మ్రొక్కని = మొక్కనట్టి, పూజింపని; జడుని = మూర్ఖుని; ఔదలన్ = నెత్తిని; ఉన్న = ఉన్నట్టి; కనక = బంగారు; కిరీటంబున్ = కిరీటము; కట్టె = కర్రల; మోపు = మోపు {మోపు - కట్టెలు, గడ్డి మొదలగు వాని పెద్ద కట్ట}; మాధవ = లక్ష్మీపతికి {మాధవుడు - మనస్సును ద్రవింపజేయువాడు - మాధవి భర్త, విష్ణువు}; అర్పితముగాన్ = సమర్పంచబడి; మనని = బతుకక నుండు; మానవున్ = మానవుని; సిరి = శోభ, సిరి సంపదలు; వన = అడవి; దుర్గ = పొదలలో; చంద్రికా = విరిసిన వెన్నెల; వైభవము = వైభవం వంటిది; కైటభారిన్ = విష్ణుని {కైటభారి - కైటభాసురుని శత్రువు}; భజనన్ = భక్తి; కలిగి = కలిగి; ఉండని = ఉండ నట్టి; వాఁడు = వాడు; గాలి = ఊపిరి, ప్రాణవాయువు; లోనన్ = లోపల; ఉండి = ఉండి; కదలు = కదలుతుండే; శవము = శవము వంటి వాడు, మెదడు లేని వాడు; కమలనాభున్ = విష్ణుని {కమల నాభుడు - కమలము బొడ్డున కలవాడు - విష్ణువు}; పదమున్ = పాదములను; కనని = చూడని; వాని = వాడి యొక్క; బ్రతుకు = బతుకు, జీవితము; పసిడి = ఉమ్మెత్త, పొత్తినూలికాయ; కాయ = కాయ; లోనిన్ = లోపలి; ప్రాణి = పురుగు; బ్రతుకు = బతుకు లాంటిది. 
</div>

	</div>
</div>
</body>
</html>

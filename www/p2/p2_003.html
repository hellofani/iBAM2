<!DOCTYPE html>
<html>
<head>
<meta http-equiv="Content-Type" content="text/html; charset=utf-8" />
<link rel="stylesheet" type="text/css" href="../css/styles.css">
<script type="text/javascript">
 function showhide(id) {
    var e = document.getElementById(id);
    e.style.display = (e.style.display == 'block') ? 'none': 'block' ;
 }
</script>
<title>p2_003</title>
</head>
<body>
<div class="gridContainer">
	<div id="topnav">
		<ul>
        	<li><a href="p2_002.html">&lt;</a></li>
            <li><a class="active" href="index.html">ద్వితీయ స్కందము</a></li>
            <li style="float:right"><a href="../index.html"><img src="../img/hammenu.png"></a>
            <li style="float:right"><a href="p2_004.html">&gt; </a></li>
           
        </ul>
    </div>
    <div id="content">
   	  <div id="pname">
		కమనీయ భూమి భాగములు
   	  </div>
	<div id="bav">
    	శుకమహర్షి ఆర్తుడైన పరీక్షిన్మహారాజునకు ప్రపంచసంబంధమైన భోగభాగ్యాలకోసం వెంపరలాడటం తగదనీ, అది మానవుణ్ణి ముక్తికి దూరం చేస్తుందనీ వివరిస్తూ ఇలా పలుకుతున్నాడు.
    </div>
	<div id="poemhead">
		సీసపద్యం - తేటగీతి
    </div>
	<div id="poem">
	కమనీయ భూమిభాగములు లేకున్నవే<br>
    పడియుండుటకు దూదిపరపులేల?<br>
    సహజంబులగు కరాంజలులు లేకున్నవే<br>
    భోజనభాజన పుంజమేల?<br>
    వల్కలాశాజినావళులు లేకున్నవే<br>
    కట్ట దుకూల సంఘాతమేల?<br>
    కొనకొని వసియింప గుహలు లేకున్నవే<br>
    ప్రాసాదసౌధాదిపటలమేల?<br>
    ఫలరసాదులు గురియవే పాదపములు?<br>
    స్వాదుజలముల నుండవే సకలదనులు<br>
    పొసఁగ భిక్షయు పెట్టరే పుణ్యసతులు<br>
    ధనమధాంధుల కొలువేల? తాపసులకు<br>

    </div>
	<div id="audio">
  		<audio controls>
    		<source src="http://www.bhagavatamanimutyalu.com/app/p2/2-003.mp3" type="audio/mpeg">
    		Your phone does not support the audio format.
  		</audio>
	</div>
    <div id="bavhead">
    	<a href="javascript:showhide('tatp')">భావము +/-</a>
    </div>
    <div id="tatp">
    	మహారాజా! మోక్షం అనే మహాఫలంపొందాలి. అంటే మానవుడు తపస్సును వదలిపెట్టరాదు. అట్టివారే తాపసులు. పుట్టించిన భగవంతుడు ప్రాణులు సుఖంగా జీవించటానికి అవసరమైన అన్నింటినీ ఏర్పాటుచేసి అందుబాటులో ఉంచాడు. అది గమనింపక ఏదోకావాలని అరాటపడుతూ జీవనకాలాన్ని వ్యర్థం చేసుకోవటం ఎంత అవివేకం? చూడు. దేహానికి సుఖాన్నిచ్చే చక్కని ప్రదేశాలు చాలాఉన్నాయి. పడిఉండటానికి దూదిపరుపులెందుకు? రెండు చేతులూ కలుపుకుని దోసిలిగా చేసుకొని ఏ పదార్థాన్నయినా నోటిలోనికి పెట్టుకోవచ్చు. తిండితినటానికి పాత్రలను ప్రత్యేకించి కూర్చుకోవాలా? నారచీరలు, చనిపోయిన జంతువుల చర్మాలూ కావలసినంతగా దొరుకుతాయి. వానికోసం అష్టకష్టాలూపడి పట్టువస్త్రాలు సంపాదించాలా? ఉండటానికి కొండగుహలు మెండుగా ఉన్నాయి. పెద్దపెద్ద ఇండ్లను కట్టుకోవటం ఏల? ఆడుగడుగునా ఎన్నో విధాలయినచెట్లు పండ్లరసాలను కురిపిస్తున్నాయి. నదులన్నీ ఎంతో కమ్మని జలాలను అందిస్తున్నాయి. కన్నతల్లులవంటి వనితలు భిక్షపెట్టి కడుపునింపుతారు. వీనికోసం ధనమదంతో కన్నుగాననివారిని కొలవటం ఎందుకు?
        </div>
    <div id="bavhead">
    	<a href="javascript:showhide('prap')">తాత్పర్యం +/_</a>
    </div>
    <div id="prap">
    	కమనీయ = చూడ చక్కని; భూమి = చదు నైన నేల; భాగములు = ప్రదేశములు; లే కున్నవే = లేవా ఏమి; పడియుండుటకున్ = పండుకొనుటకు; దూది = దూది; పఱుపులు = పరుపులు; ఏల = ఎందులకు; సహజంబులు = సహజ మైనట్టి; అగు = అయిన; కర = చేతి; అంజలులు = దోసిళ్ళు; లేకున్నవే = లేవా ఏమి; భోజన = భుజించు; భాజన = పాత్రల; పుంజము = గుంపు; ఏల = ఎందులకు; వల్కలు = నార చీరలు; అజిన = తోలు వస్త్రములు; కుశ = దర్భ; ఆవళులు = కట్టలు - సమూహములు; లే కున్నవే = లేవా ఏమి; కట్టన్ = కట్టుకొనుటకు; దుకూల = నాణ్య మైన పట్టుబట్టల; సంఘాతము = గుట్ట; ఏలన్ = ఎందులకు; కొనకొని = పూని; వసియింపన్ = నివసించుటకు; గుహలు = గుహలు; లే కున్నవే = లేవా ఏమి; ప్రసాద = మిద్దెలు; సౌధ = మేడలు; ఆది = మొదలగు; పటలము = గుంపు; ఏలన్ = ఎందులకు; ఫలరస = పండ్ల రసాలు; ఆదులున్ = మొదలగునవి; కురియవే = వర్షించవా; పాదపములు = వృక్షములు {పాదపములు - పాదములు (వేళ్ళు) తో నీరు త్రాగునవి - చెట్లు}; స్వాదు = తీయని; జలములన్ = నీటితో; ఉండవే = ఉండవా ఏమి; సకల = ఎల్ల; నదులు = నదీ నదాలు; పొసగన్ = చక్కగా; బిక్షమున్ = భిక్షలు; పెట్టరే = పెట్టరా ఏమి; పుణ్య = పుణ్యవంతు లైన; సతులు = గృహిణులు; ధన = ధనము చేత కలిగిన; మద = గర్వము వలన; అంధులన్ = గ్రుడ్డి వారైన వారిని; కొలువన్ = సేవించుట; ఏల = ఎందులకు; తాపసులు = ఋషులు; కున్ = కు. 
</div>

	</div>
</div>
</body>
</html>
